
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
明季北略·卷二·毛文龙入皮岛_古诗文网
</title>
<meta content="毛文龙，号振南。居钱塘荐桥忠孝巷，与于忠肃同里。万历丙子正月十一戌时生，家虽贫，有英气，虬髯，相者谓必登坛制阃。善骑射，尤嗜奕。尝云杀得北斗归南。友问之。文龙曰，行棋如决战，对垒若" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_13479.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷二·毛文龙入皮岛</b></span>
<a href="javascript:PlayBookv(13479)" style="margin-left:5px;"><img alt="" height="16" id="speakerimgBookv13479" src="/img/speaker.png" width="16"/></a>
<span id="bookvPlay13479" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%ae%a1%e5%85%ad%e5%a5%87">计六奇</a></p>
<div class="contson">
<p>　　毛文龙，号振南。居钱塘荐桥忠孝巷，与于忠肃同里。万历丙子正月十一戌时生，家虽贫，有英气，虬髯，相者谓必登坛制阃。善骑射，尤嗜奕。尝云杀得北斗归南。友问之。文龙曰，行棋如决战，对垒若交锋，个中先天深意，谁能悟之。道士逍遥子寓西湖净慈寺，文龙问奕。道士曰：昔马融有围棋之赋，班固作奕旨之论，谢安赌墅而秦军亡，费袆借谈而魏敌却，元机不能尽述。因对奕寓兵法于中。文龙颇悟，临别授天书一函，遂晓畅兵机。神宗乙巳仲春，舅氏沈光祚为兵部主事，因思入京，祈梦于庙。夜梦少保示书云：欲效淮阴，老了一半。好个田横，无人作伴。盖韩信二十七岁为大将，文龙五十二作元戎，是老了一半也。田横有五百人同殉岛中，后袁崇焕止害文龙一人，是无伴也。梦也征矣。文龙入京，光祚荐于辽东总兵李成梁，补内丁千总。九月，兵巡道某考武举，文龙列名第六，遂署安山百户。升辽阳千总。三载升守备。熹宗初，经臣袁应泰命造火药，两月而辨，加游击衔。抚臣王化贞招武材，文龙入谒，补练兵游击。历仕至此，俱由光祚所荐。阅两月，进呈讨羌功□，化贞命往河东等处，招致遗民，恢复疆土。遣千总张板等四人、兵二百，给扎百张，与海舟四号，米五百石。文龙遂经三坌河口行至猪岛，地可三十里，庐舍俱毁，寂无一人，止水牛二十三，取之。长年李景先。各岛颇熟，率勇壮二千人见补千总至广鹿岛，地七十里，令守备苏其民擒岛官胡可实，安抚七百余人，至店岛，方三十里，命千总张继善，执岛官任光先，安民二百。至石城岛地五十里，命张扳执岛官何国用，安抚四百家。诸岛官俱南人降清者。次又收复鹿岛、长山岛、小长山岛、色利岛、章子留岛、海洋岛、王家岛、至弥串堡。文龙上崖驻军招集，难民归者甚众。是堡为朝鲜地，过此二百里，即鸭绿江，乃中国与朝鲜界。过江即镇江城。城本中国地，万历庚申为大清所取。命总兵佟养贞以千人居守。七月既望夜，文龙率将士九十七人袭破之，献俘王化贞捷奏。授广宁都司，兼副总兵，驻镇江。大兵五万至，亲往朝鲜借师，镇江复失。文龙谋择一岛驻军，以截大兵。李景先曰：莫如皮岛，大可四百里，环山峭壁。文龙北行五百里至荒茸无人，多蛇虎，悉射杀之，遂迁居于中。此天启二年五月也。已而，间杀哈都民归者万计。天启二年，文龙与诸将计曰：辽东要地，惟金州南通旅顺口，北至三牛坝，西通广宁东，可图复此城，若得，陆扼建州，水可运粮，停泊。遂命守备张盘、程鸿鸣等，率众自麻羊岛往止，距海面四十里。七月初三四鼓，至金州南门，各举火把呐喊放炮，守兵五百，从北门去，天明进城，安抚居民。盖州领兵官佟养性至，败却之，闰十月，闻大兵将渡河，调兵三万，统各将陈继盛、许日新等攻牛毛寨，王贵、杜贵攻岛鸡，俱捷。命张盘守金州。</p>
</div>
</div>
<div class="bookvmiddle">
<a href="/guwen/bookv_13478.aspx">上一章</a>
<a href="/guwen/book_146.aspx" style="border:0px;line-height:27px; height:27px;">目录</a>
<a href="/guwen/bookv_13480.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
