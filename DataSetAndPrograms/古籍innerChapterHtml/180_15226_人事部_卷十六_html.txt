
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·人事部·卷十六_古诗文网
</title>
<meta content="○肉《说文》曰：脢，(音梅。)背肉也。胂，(音身。)夹脊肉也。瘜，(音息。)寄肉也。《释名》曰：肉，柔也。《礼记·檀弓下》曰：延陵季子適齐，长子死，葬於瀛、博之间，号之曰" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15226.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>人事部·卷十六</b></span>
<a href="javascript:PlayBookv(15226)" style="margin-left:5px;"><img alt="" height="16" id="speakerimgBookv15226" src="/img/speaker.png" width="16"/></a>
<span id="bookvPlay15226" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○肉</p>
<p>　　《说文》曰：脢，(音梅。)背肉也。胂，(音身。)夹脊肉也。瘜，(音息。)寄肉也。</p>
<p>　　《释名》曰：肉，柔也。</p>
<p>　　《礼记·檀弓下》曰：延陵季子適齐，长子死，葬於瀛、博之间，号之曰："骨肉归於土，魂气无不之。"</p>
<p>　　《左传·宣公十二年》曰：楚子北，师次幼捎阝，将饮马於河而归。闻晋师既济，王欲还，嬖人伍参欲战。令尹孙叔敖弗欲，曰："昔岁入陈，今兹入郑，不无事矣。战而不捷，参之肉其足食乎？"参曰："若事之捷，孙叔敖为无谋矣。战若不捷，参之肉将在晋军，可得食乎？"</p>
<p>　　《史记》曰：晋公子重耳在齐五年，赵衰等谋醉重耳，载以行。行远而觉，重耳引戈欲杀咎犯，咎犯曰："杀臣，成子偃之愿也。"重耳曰："事不成，我食舅氏之肉。"咎犯曰："事不成，犯肉腥臊，何足食？"乃止。(偃，咎犯名也。)</p>
<p>　　《吕氏春秋》曰：齐有人一居东郭，一居西郭，幸而相遇饮酒，曰："须肉。"各抽刀自割相啖，乃至于死。</p>
<p>　　《交州名士传》曰：张重字仲笃，举计。汉明帝易重，问何短小，重曰："陛下欲得其才，将称骨度肉也。"</p>
<p>　　《唐书》曰：先天中有王知道母患骨蒸，医云须得生人肉食之。知道遂密割股上肉半斤许，加五味以进。母食之便愈。</p>
<p>　　黄帝《素问》曰："脾主肉，久坐伤肉。脾热者，色黄而肉软。"</p>
<p>　　《楚辞·大招》曰：丰肉微骨，体便狷只。</p>
<p>　　○皮肤</p>
<p>　　《释名》曰：皮，被也，被覆体也。肤，布也，布在表也。</p>
<p>　　《礼记》曰：古者深衣，盖有制度，以应规、矩、绳、权、衡。短毋见肤，(衣取蔽形。)长无被土。</p>
<p>　　《毛诗·硕人》曰：手如柔荑，肤如凝脂。</p>
<p>　　《孝经》曰：身体发肤，受之父母，不敢毁伤，孝之始也。</p>
<p>　　《庄子》曰：藐姑射之山有神人居之，肌肤若冰雪。</p>
<p>　　《商子》曰：上世之士，衣不暖肤，食不满腹，苦其心意，劳其四肢。</p>
<p>　　《抱朴子》曰：素颜红肤，惑其目；清商流徵，乱其听。</p>
<p>　　《列异传》曰：蔡经与神交，神将去，家人见经诣井上饮水，上马而去。视井上，俱见经皮如蛇蜕，遂不还。</p>
<p>　　《西京杂记》曰：文君姣好，眉色如望远山，脸际常若芙蓉，肌肤柔滑如脂，十七而寡，为人放诞风流，悦长卿之才而越礼焉。</p>
<p>　　《新论语》曰：发生於皮，去发而皮不知。</p>
<p>　　王子年《拾遗录》曰：燕昭王三年，广延之国去燕七万里，或云在扶桑之东，献善舞者二人，一名提波，一名携汉，并玉晳凝肤，骨轻气馥，绰约婉妙，绝古无伦。</p>
<p>　　《语林》曰：贾充问孙皓何以剥人面皮，皓曰："憎其颜之厚也。"</p>
<p>　　○骨</p>
<p>　　《说文》曰：骨，体之质也，肉之核也。</p>
<p>　　《释名》曰：骨坚而滑也，似木枝格。</p>
<p>　　《孝经援神契》曰：周道衰，路有饥骨，血成池。</p>
<p>　　《史记》曰：楚围宋，五月不解，宋城中急，无食，华玄乃夜私见楚将子反。子反告庄王，王问曰："城中何如？"曰："析骨而炊，易子而食。"</p>
<p>　　又曰：孔子適周，将问礼於老子。老子曰："子所言者，其人与骨皆已朽矣，独其言在耳。"</p>
<p>　　《帝王世纪》曰：殷时有仙女名昌容，隔肉见骨。</p>
<p>　　《东观汉记》曰：陈宠字昭公，为广汉太守。先是雒县城南每阴雨，常有鬼哭声，宠使案行，昔岁仓卒，时骸骨不葬者多，宠乃敕县葬埋，由是即绝。</p>
<p>　　《晋书》曰：桓温生未期，温峤见曰："此儿有奇骨相，可使啼。"峤曰："真英物也，因名温。"</p>
<p>　　《尸子》曰：徐偃王有筋无骨。</p>
<p>　　《公孙尼子》曰：多食甘者有益於肉，而骨不利。</p>
<p>　　《燕丹子》曰：田光曰："窃观太子客，无可用者，武阳，骨勇之人，怒而面白。"</p>
<p>　　《贾子》曰：文王昼卧，梦人登城呼曰："我东北陬槁骨也，速以人君葬我。"文王曰："诺。"觉召吏，令以人君葬之，吏曰："以五大夫葬之。"文王曰："吾梦中已许之。"民闻之曰："我君不以梦故背槁骨，况生人乎？"乃下信其上。</p>
<p>　　《孔丛子》曰：孔附谓陈王曰："梁人有扬由者，伎巧过人，骨腾肉飞。"</p>
<p>　　《国语》曰：吴伐越，隳会稽，获骨焉，一节专车，使问仲尼，曰："禹致群臣於会稽，防风氏后至，戮之，其骨专车，此为大矣。"</p>
<p>　　《新序》曰：文王之葬枯骨，无益众庶，众庶悦之，恩义动人也。</p>
<p>　　《列仙传》曰：宁封，黄帝时陶正，有神人过之，为其掌火，能出五色烟。久之，教封子积火自烧，而随烟气上下，视其灰烬，犹有骨。时人葬之，谓之封子。</p>
<p>　　《列异传》曰：蒋子文，汉末为秣陵尉，自谓骨青，死当为神。</p>
<p>　　《西京杂记》曰：戚姬以百炼金为彄环，照见指上骨。(彄，革候切。)</p>
<p>　　王子年《拾遗录》曰：沐胥国人忽复化为老叟，俄而即死，臭烂盈屋，人有除烧其骸骨於粪土之中，复还为人矣。</p>
<p>　　《搜神记》曰：有谈生无妇，有女来为其妇，三年生一儿，曰："慎勿以火照我。三年后可照。"生盗照之，腰已上皆肉，腰以下但枯骨，妇求去。</p>
<p>　　《续搜神记》曰：司徒蔡谟亲有王蒙者单独，常为蔡公所收养。蒙长才五尺，似为无骨，登床辄令抱上。</p>
<p>　　《扶南传》曰：顿逊国人死，鸟葬或火葬。鸟葬者，病困便歌舞，送郭外，有鸟如鹅，绿色，飞来万许，啄食都尽，敛骨焚之，沉於海水，此必生天上。鸟若不食，自悲伤，乃就火葬，取骨埋之。</p>
<p>　　《世说》曰：王右军目陈玄伯块垒有正骨。</p>
<p>　　司马相如《美人赋》曰：皓体陈露，弱骨丰肌。</p>
<p>　　○筋</p>
<p>　　《说文》曰：筋，体之力也，可以相连属作用也。</p>
<p>　　《释名》曰：筋，力也，肉中之力、气之玄也。</p>
<p>　　《礼记·曲礼》曰：老者不以筋力为礼。</p>
<p>　　《左传·哀公上》曰：卫太子祷曰："敢告无绝筋，无折骨，无面伤，以集大事，无作三祖羞。"</p>
<p>　　《公孙尼子》曰：多食苦者而筋不利，多食辛者有益於筋而气不利。</p>
<p>　　《韩子》曰：淖齿之用齐，擢闵王之筋，县之庙梁，宿昔而死。</p>
<p>　　《论衡》曰：命富之人，筋力自强；命贵之人，才知自高。</p>
<p>　　《物理论》曰：夫清忠之士，乃千人之表，万人之英。得其人，则事易於反手；不得其人，则难於拔筋。</p>
<p>　　○脉</p>
<p>　　《释名》曰：脉，幕也，络一体也。</p>
<p>　　《史记》曰：扁鹊以长桑君言饮药三十日，视见垣一方人，以此视病，尽见五藏病结，特以诊脉为名耳。</p>
<p>　　又曰：赵简子为大夫，专国事，简子疾，五日不知人，於是召扁鹊。扁鹊入视病，出，董安于问扁鹊，扁鹊曰："血脉治也，而何怪！秦穆公尝如此，七日而寤。今主君之病与之同，不出三日必间。"居二日半，简子寤。</p>
<p>　　又曰：扁鹊过虢。虢太子死，扁鹊至虢宫门下，曰："闻太子不幸而死，臣能生之。"中庶子曰："先生得无诞乎，何以言太子可生也？"扁鹊曰："越人之为方也，不待切脉、望色、听声、写形，言病之所在。子以吾言为不诚，试入诊太子，当闻其耳鸣而鼻张，揗其两股以至於阴，当尚温也。"中庶子闻，入报虢君。虢君大惊，出见扁鹊於中阙，扁鹊曰："若太子病者，所谓尸蹶者也。是以阳脉不遂，(音队)阴脉上争，会气闭而不通，阴上而阳内行，下内鼓而不起，上外绝而不为使，上有绝阳之络，下有破阴之纽，破阴绝阳，色废脉乱，形静如死状。太子未死也。"</p>
<p>　　又曰：扁鹊过齐，齐桓侯客之。入朝见，曰："君有疾宰瑟脉，不治恐肾拢"桓侯曰："寡人无疾。"</p>
<p>　　又曰：齐太仓公淳于意，少而喜医。更师同郡玄里阳公，受其脉书上下经、五色诊、奇(音羁。)咳术、揆度阴阳，诊病知人死生。</p>
<p>　　《汉书》曰：王莽得翟义党王孙度，使太医与巧屠共刳剥之，量度五藏，以竹筳(音庭。)导其脉，知其所终始，云可以治病。</p>
<p>　　《后汉书》曰：郭玉为人善别脉，知人生死。章帝令童男着女子之衣，诈云其病，使玉诊脉。玉曰："此女虽言病，据脉阳盛阴微，臣谓非女子。"帝善之。</p>
<p>　　《三国典略》曰：周武帝不豫，止於云阳宫，内史柳昇私问姚僧坦曰："至尊贬膳日久，脉候何如？"对曰："天子上应天心，非愚所及。凡庶如此，万无一全。"</p>
<p>　　《鹖冠子》曰：魏文侯问扁鹊曰："子昆弟三人并医，其孰最善？"扁鹊曰："长兄视神，故名不出家；仲兄视毫毛，故名不出闾；鹊针人血脉，救人生死，名闻天下。"</p>
<p>　　《燕丹子》曰：田光窃观太子客，无可用者，宋意脉勇之人，怒而面青。</p>
<p>　　《论衡》曰：王莽时省五经，平章句，弟子郭略夜定旧记，死於烛下，精思不任，脉绝气灭。</p>
<p>　　崔玄始《正论》曰：风俗者，国之脉诊也。年穀如其肌肤，肌肤虽和，而脉诊不和，亦未为休也。</p>
<p>　　○髓</p>
<p>　　《说文》曰：髓，骨中脂也。</p>
<p>　　《史记》曰：扁鹊过齐，桓侯客之。后五日复见，望桓侯而退走。桓侯使人问其故。扁鹊曰："疾之居腠理也，汤熨之所能及；宰瑟脉，针石所能及；在肠胃，酒醪之所能及；其在骨髓，虽司命无奈之何也。今疾在骨髓，臣是以无请也。"后五日，桓侯体病，使人召扁鹊，鹊已逃去。桓侯遂死。</p>
<p>　　又曰：勾践顿首再拜，答子贡曰："孤尝不料力，乃与吴战，困於会稽，痛入於骨髓。"</p>
<p>　　《帝王世纪》曰：纣斩朝涉之胫而观其髓。郦善长《水经注》曰："淇水历汲郡西南，出朝歌城西北，东南迳朝歌台下，俗谓之阳河水也。纣在台上，见老人晨将渡水，而沉吟难济，纣问其故，左右曰：老者髓不实，故畏寒。纣乃於此斮胫而视髓。"</p>
<p>　　○脑</p>
<p>　　《左传·僖下》曰：晋文公梦与楚王搏，楚子伏已而盬其脑。子犯曰："吉。我得天，楚伏其罪，吾且柔之矣。"(杜预注云：脑能柔物。)</p>
<p>　　《春秋玄命苞》曰：脑之为言在也，人精在脑。</p>
<p>　　《韩诗外传》曰：禽息，秦大夫，荐百里奚，不见纳。缪公出，当车以头击闑，(五结切。)脑乃精出，曰："臣生无补於国，不如死也。"缪公感寤而用百里奚，秦以大化。</p>
<p>　　《史记》曰：昔赵襄子以其姊为代王妻。后与王遇於句注之塞，厨人进斟，因反斗以击代王，杀之，王脑涂地。</p>
<p>　　《三国典略》曰：齐南阳王绰与齐王俱五月五日生，武成以绰母李夫人非嫡，故贬之为弟。俗云：其日生者，脑不坏烂，死后逾一年方许收殓，毛发不落，如生人焉。</p>
<p>　　《神异经》曰：西荒中有人，长短如人，着百结败衣，手足虎爪，名模豹。见人独自，辄就人欲食脑，先捕虱。人伺其卧，舌出盘地丈馀，便烧石投其舌，於是绝气而死。若不如此，寤而辄食人脑。</p>
<p>　　《列异传》曰：陈仓有得异物，其形不类猪，不似羊，莫能名。以献秦穆公。道遇二童子，曰："此名为蝹(音衤奥。)述，常在地下，食死人脑。若欲杀之，以柏烧其头。"</p>
<p>　　《西京杂记》曰：广陵王胥有勇力，恒於别囿学格熊，后遂空手搏之，陷脑而死。</p>
<p>　　○血</p>
<p>　　《释名》曰：血，濊也，流濊濊也。(濊，乎会切。)</p>
<p>　　《礼记·檀弓》曰：高子皋之执亲之丧也，泣血三年。</p>
<p>　　《左传·庄公八年》曰：齐侯田于贝丘，伤足丧屦。反，诛屦於徒人费。弗得，鞭之，见血。</p>
<p>　　又《成公上》曰：齐晋将战，郤克伤於矢，流亚及屦，未绝鼓音。张侯曰："余病矣。"郤至曰："自师始合，而矢贯余手及肘，余折以御，左轮朱殷，岂敢言病。吾子忍之！(张侯，解张也。朱，血色，血色久则殷。今人谓朱黑殷也，言血多污车轮后不敢息也。)"</p>
<p>　　《春秋考异邮》曰：龙门之下血如江。(宋均曰：龙门战在鲁桓十三年。)</p>
<p>　　《易·屯卦》曰：乘马班如。泣血涟如。</p>
<p>　　《尚书·武成》曰：纣前徒倒戈，攻于后以北，血流漂杵。(孔安国注曰：流漂舂杵。)</p>
<p>　　《论语·季氏》曰：君子有三诫：血气未定，诫之在色；血菩藿刚，诫之在斗；血气既衰，诫之在得。</p>
<p>　　《汉书》曰：申屠嘉为丞相，邓通居上傍，怠慢嘉。嘉为檄召通，责曰："朝廷者，高帝朝廷也。通小臣，戏殿上，大不敬，当斩。"通顿首，血出不解。文帝度嘉已困通，持节召通而谢嘉。</p>
<p>　　《汉书》曰：息夫躬坐咒诅下狱，仰天大呼，血打鼻出，食顷而死。</p>
<p>　　《东观汉记》曰：逢萌隐琅琊不劳山，非礼不动，聚落化之。北海太守遣吏奉谒，萌不诺。太守遣吏捕之，民相率以石掷吏，皆流血奔走。</p>
<p>　　又曰；耿秉为征西将军，镇抚单于以下。及薨，南单于举国发哀，犁面流血。</p>
<p>　　谢承《后汉书》曰：吴郡妫皓字玄起，父为南郡太守，坐事系狱。皓怀小石，至公卿间辄出石，叩头其上，流血覆面，父系得免。</p>
<p>　　虞预《晋书》曰：玄康玄年，河间、成都二王举兵向京都，朝廷北讨，徵嵇绍为侍中。王旅不振，败绩於汤阴，百官侍卫莫不溃散，惟绍以身捍寇。兵突御辇，飞矢雨集，绍遂被害於帝侧，血溅御服。及定，左右欲浣衣。帝曰："此嵇侍中血，勿去。"</p>
<p>　　又曰：丞相府斩督运令史淳于伯，血逆流着柱，终柱末二丈三尺，旋复流下四尺五寸，百姓咸称其冤。</p>
<p>　　《晋书·张轨传》曰：汉末，金城人阳成远杀太守以叛，郡人冯忠赴尸号哭，欧血而死。</p>
<p>　　又曰：桓温父彝为韩晃所害，泾令江播预焉。温时年十五，枕戈泣血，志在复雠。</p>
<p>　　崔鸿《十六国春秋·后赵录》曰：伏都有膂力，善尺牍，攻石闵不克，为闵所杀，横尸相枕，血流成渠，诛诸胡羯，无贵贱男女皆斩之，死者二十馀万。于时高鼻多须至有滥死者。</p>
<p>　　又《北燕录》曰：冯跃宴郡僚，忽有血流左臂，跃恶之。从事中郎王乘因陈苻命之应，跃戒其勿言。</p>
<p>　　《南史》曰：萧睿明母病风，积年沉卧。睿明昼夜祷祈，时寒，下泪为冰，叩头血出，亦为冰不溜。</p>
<p>　　《陈书》曰：吴明彻杀王琳，有一叟以酒脯来至，号酹尽哀，收其血，怀之而去。</p>
<p>　　《三国典略》曰：齐主於凉风堂召孝昭第二子百年，遣左右乱捶击之。又令曳以绕堂，所行之处，血皆遍地。</p>
<p>　　又曰：齐主将杀开府高德正，召而谓之曰："闻尔病，我为尔针。"以刀子刺之，血流沾地。</p>
<p>　　又曰：周师围江陵，谢答仁请守子城，梁主即授城内大都督。既而召王裒谋之，裒以为不可。答仁请入不得，呕血而去。</p>
<p>　　《唐书》曰：王君廓镇幽州，会突厥入寇，君廓邀击，破之。高祖大悦，徵入朝，赐以御马，令於殿庭乘之而出，因谓侍臣曰："吾闻蔺相如叱秦皇，目眦出血，君廓往击窦建德，将出战，李勣遏之，君廓发愤大呼，目及鼻耳一时流血。此之壮气，何谢古人？不可以常例赏之。"复赐锦袍金带。</p>
<p>　　又曰：辅公祏据江东反，发兵寇寿阳。命李孝恭为行军玄帅以击之。孝恭自荆州趣九江，将发，与诸将宴集，命取水，忽变为血，在坐者皆失色。孝恭举止自若，徐谕之曰："祸福无门，惟人所召。自顾无负於物，诸君何见忧之深！公祏恶积祸盈，今承庙算，以致讨。碗中之血，乃公祏授首之徵。"</p>
<p>　　又曰：李思摩，颉利族人也。授右卫将军，从征辽东，为流矢所中，太宗亲为吮血。</p>
<p>　　又曰；李子慎诬告其舅，以获五品，其母见其着绯衫，覆面床下，泣涕曰："此是汝舅血染者耶！"</p>
<p>　　又曰：玄宗幸蜀，次马嵬，召左相韦见素，见素出店，为乱兵所挝，头血流地。上遽令寿王傅诏止之。</p>
<p>　　又曰：天宝十五年，安禄山下将蔡希德攻陷常山郡，执太守颜杲卿、长史袁履谦，杀掠人吏万馀人，城中流血。</p>
<p>　　又曰；窦轨每临戎对寇，或鞠挟月，身不解甲。其部众无贵贱少长，不恭命即立斩之。每日被事，多所鞭挞，流血满庭，见者莫不股栗。</p>
<p>　　又曰：刘审礼丁父忧去职，及葬，跣足随车，流血洒地，行路称之。</p>
<p>　　又曰：牛徽为吏部员外郎。巢贼犯京师，父蔚方病，徽与其子自扶蓝(音蓝)舆，投窜山南。閤路险狭，盗贼纵横，谷中盗击徽破首，流血被体，而捉舆不辍。</p>
<p>　　《庄子》曰：苌弘死乎蜀，藏其血，三年化为碧。</p>
<p>　　《燕丹子》曰：窃观太子客，无可用者，夏扶血勇之人，怒而面赤。</p>
<p>　　《贾子》曰：炎帝、黄帝异母兄弟，各有天下之半，战於涿鹿之野，流血漂杵。</p>
<p>　　《山海经》曰：禹堙洪水，杀相繇，其血腥臭，不可生五穀，以其地为台。相繇，一名相仰。</p>
<p>　　《春秋后语》曰：燕太子丹，豫求天下名利匕首。得赵人徐夫人匕首。取之百金，使工以药淬之，以试人，血濡缕，无不立死者。(裴骃曰：言以匕首伤人血出，沾濡丝缕，便立死。濡，读如儒也。)</p>
<p>　　《说苑》曰：蔡威公闭门而哭三日，泣尽而继之以血。</p>
<p>　　《幽明录》曰：王伯阳亡，其子营墓得三漆棺，移置南岗。夜梦鲁肃瞋云："当杀汝父。"寻复梦见。伯阳云："鲁肃与弟争墓。"后於坐褥上见数升血，疑鲁肃杀之故也。墓今在长广桥东一里。</p>
<p>　　《汝南先贤传》曰：阳安令赵规与朗陵太守黄萌争水，规割指诅曰："随血所流入阳安界。"萌忿，杀规。小吏王朔复刺杀萌，朗陵官属又杀朔。民於京山上为朔作祠坛，每水旱辄往祈祷。</p>
<p>　　《博物志》曰：战斗死亡处有人马血，积年化为磷，磷着地及草木，如霜露，略不可见。人行或有触着，体便有光，拂拭便分散无数。又细咤声如沙豆，住久乃灭。其人忽忽如失魂，经日乃馋拢</p>
<p>　　《三辅旧事》曰：武帝发兵攻太子，连斗五日，白虎阙前沟中血没足。</p>
<p>　　《世说》曰：阮步兵居丧不率礼，而志孝称。当葬母，先食肫饮酒，然后临诀而哭，直云："人言穷，我将穷矣！"因吐血一升，气绝不如人，弥时乃苏。</p>
<p>　　○膏</p>
<p>　　《春秋玄命苞》曰：膏者，神之液。</p>
<p>　　《文子》曰：人受变化，一月而膏，三月而脉。</p>
<p>　　《异苑》曰：满奋丰肥，肤肉溃裂，每暑夏辄膏流汗溢。</p>
</div>
</div>
<div class="bookvmiddle">
<a href="/guwen/bookv_15225.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15227.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
