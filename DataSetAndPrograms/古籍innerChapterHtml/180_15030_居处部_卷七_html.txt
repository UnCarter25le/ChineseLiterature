
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·居处部·卷七_古诗文网
</title>
<meta content="○阙崔豹《古今注》曰：阙，观也；于前所以标表宫门也。其上可居，登之可远观。人臣将朝，至此则思其所阙，故谓之阙。其上皆画云气仙灵，奇禽怪兽，以示四方。苍龙，白虎，玄武，朱雀，并画其形" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15030.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>居处部·卷七</b></span>
<a href="javascript:PlayBookv(15030)" style="margin-left:5px;"><img alt="" height="16" id="speakerimgBookv15030" src="/img/speaker.png" width="16"/></a>
<span id="bookvPlay15030" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○阙</p>
<p>　　崔豹《古今注》曰：阙，观也；于前所以标表宫门也。其上可居，登之可远观。人臣将朝，至此则思其所阙，故谓之阙。其上皆画云气仙灵，奇禽怪兽，以示四方。苍龙，白虎，玄武，朱雀，并画其形。</p>
<p>　　《释名》曰：观，于上观望也。</p>
<p>　　《广志》曰：阙，缺也，门两边缺然为道也。</p>
<p>　　《周礼》：太宰以正月悬治法於象魏。</p>
<p>　　《礼记》曰：昔者仲尼与於蜡宾，事毕，於游观之上，喟然而叹。仲尼之叹，盖叹鲁也。(郑玄云：观，阙也。)</p>
<p>　　《左传》曰：哀公三年，司铎火，逾公宫。季桓子至，命藏象魏，曰："旧章不可忘也。"(象魏，阙也，法令悬之。故谓其书为象魏。)</p>
<p>　　又曰：《哀十七年传》云："卫侯梦于北宫，见人登昆吾之观。"注云：卫有观在古昆吾氏之墟也，今濮阳城。</p>
<p>　　《公羊·昭二十五年传》云：子家驹曰："诸侯僣於天子，大夫僣於诸侯，久矣。"昭公曰："吾何僣矣哉？"子家驹曰："设两观，乘大辂。"注云：礼，天子、诸侯内阙一观也。</p>
<p>　　又《定二年传》云：夏五月壬辰，雉门及两观灾。两观微也，然则曷为不言雉门灾及两观？主灾者两观也。</p>
<p>　　《汉书》曰：牂牁郡有桂浦阙。</p>
<p>　　又曰：蓬莱、方丈、瀛洲，此三山在海中，诸仙人不死药皆在焉，黄金、白银为阙。事具仙部。</p>
<p>　　又曰：建章宫东凤阙，高二十丈。</p>
<p>　　《列女传》曰：卫灵公与夫人夜坐，闻有车声，至阙而息，过又闻车声。夫人曰："此必是蘧伯玉。"公曰："何以知之？"曰："妾闻《礼》：下公门，轼路马。"今蘧伯玉贤者也。必不以暗昧废礼。"公令人视之，果如所言。</p>
<p>　　《神异经》曰：东南有石井，其方百丈。上有二石阙，侠东南面，上有蹲熊，有榜着阙，题曰地户。西北荒中有金阙，高百丈；上有明月珠，径三丈，光照千里；中有金阶，西北入两阙中，名天门。</p>
<p>　　《十洲记》曰：昆仑山有水精阙。</p>
<p>　　《水经》曰：秦孝公筑冀阙，临渭水，在咸阳西四十里。</p>
<p>　　《关中记》曰：未央宫东有青龙阙，北有玄武阙，《汉书》所谓北阙者也。建章宫圆阙，临北道，凤在上，故号曰凤阙也。阊阖门内东出，有折风阙，一名别风。</p>
<p>　　《濑乡记》曰：老子庙前有两石阙，大阙高九丈八尺，下三重石鹿，阙边各有子阙。</p>
<p>　　山谦之《丹阳记》曰：大兴中，议者皆言汉司徒许彧墓阙可徙施之。王茂弘弗欲。后陪乘出宣阳门，南望牛头山两峰，曰："天阙也，岂烦改作！"帝然之。</p>
<p>　　邓德明《南康记》曰：南康县归美山，去县七百里，下有石城，高数丈，远望嵯峨，灵阙腾空，故老谓之神阙。</p>
<p>　　《庄子》中山公子牟谓瞻子曰："身在沧海之上，心居魏阙之下，奈何？"瞻子曰："重生，重生则轻得。"中山公子曰："虽知之，未能自胜也。"瞻子曰："不能自胜则从，神无恶乎？不能自胜而强不从者，此之谓重伤。重伤人无寿类矣。"</p>
<p>　　魏文帝歌曰：长安城西有双员阙，上有双铜雀，一鸣五穀生，载鸣五穀熟。</p>
<p>　　王子年《拾遗记》曰：昆仑第九层，山形渐狭小，下有芝田蕙圃，皆有数百顷，群仙种耨焉。傍有瑶台十二，各广千步，皆五色玉为台基，最下层有流精阙，直上四十丈有风云雷雨师阙。</p>
<p>　　○观</p>
<p>　　《汉书·成纪》云：孝成帝，元太子也。母曰王皇后，帝在太子家生甲观画堂。应劭注云：甲观在太子宫甲地，主用乳生也。颜师古曰：画堂，但画饰室中，宫殿通有彩画也。</p>
<p>　　又曰：甘露二年，幸萯阳宫，(在鄠。)属玉观。(属玉，水鸟，似，以名观也。)</p>
<p>　　《后汉书》曰：丁鸿，字孝公。肃宗诏鸿与广平王羡及诸儒楼望、成封、桓郁、贾逵等，论定五经同异於北宫白虎观，(广平王羡，明帝子。《东观记》曰：与太常楼望，少府成封、屯骑校尉桓郁、卫士令贾逵集议白虎门，名於门，立观因以名焉。)使五官中郎将魏应主承制问难，侍中淳于恭奏上，帝亲制临决。鸿以才，论最明，儒者称之，帝数嗟美焉。时人叹曰："殿中无双丁孝公。"</p>
<p>　　又《章帝纪》曰：永平元年，长水校尉儵奏言："先帝大业，当以时施行。欲使诸儒共正经义，颇令学者得以自助。"於是下太常、将、大夫、博士、议郎、郎官及诸生、诸儒会白虎观，讲议五经同异。</p>
<p>　　又曰：时谓东观为老氏藏室。注：老子为柱下史，四方所记，文书皆归於柱下。言东观多经籍。</p>
<p>　　又曰：高彪除郎中，校书东观，后迁外黄令。画彪形像，以劝学者。</p>
<p>　　又曰：灵帝起四百尺观於河亮道，造万金堂於西园，又造南宫玉堂，筑广城苑。</p>
<p>　　《魏志》曰：明帝作凌霄观，始构，有鹄巢其上。侍中高堂隆曰："起阙而鹄巢，不得居之象。"</p>
<p>　　又曰：明帝置崇文观，征善属文者以充之。</p>
<p>　　《吴志·孙和传》曰：和为太子，被废。骠骑将军朱据、尚书仆射屈晃率诸将吏泥首自缚，连日诣阙请和。权登白爵观见，甚恶之。</p>
<p>　　《蜀志》云：李辅，字元政，为牙门讨破羌虏，筑平羌观于秦亭。</p>
<p>　　《晋元·元纪》曰：大兴元年十一月乙卯，日夜出，高三丈，中有赤青珥。诏曰："天灾谴诫，所以彰朕之不德也。群公卿士，各上封事，具陈得失，无所讳，将亲览焉。"新作听讼观。</p>
<p>　　又《刘曜载记》曰：曜立太学於长乐宫东，简百姓年二十五已下，十三已上五百人，选朝贤宿儒明经笃学以教之。命起丰明观西宫，建凌霄台於滈池。</p>
<p>　　又《石季龙载记》云："太子宣出时，季龙於其后宫升凌霄观望之，笑曰："我家父子如是，自非天崩地陷，当复何愁，但抱子弄孙，日为乐耳！"</p>
<p>　　又《张骏传》云：骏境内渐平，使其将杨宣帅众越流沙，伐龟兹、鄯善，於是西域并降。鄯善王元孟献女，号曰美人，立宾遐观以处之。</p>
<p>　　《齐书·王俭传》云：宋明帝太始六年，置总明观以集学士，或谓之东观，置东观祭酒一人，总明访举二人，儒玄史四科，科置学士十人，其馀吏下各有差。是岁，省总明观，於俭宅开学士馆，以总明簿书充之。</p>
<p>　　《陈书·后主纪》云：帝令采木湘州，拟造正寝。筏至牛渚矶尽没，既而渔人见筏於海上。复起齐云观。国人歌曰："齐云观，寇来无际畔。"</p>
<p>　　《后魏书·高祖纪下》云：十五年五月议改律令於东明观，亲折疑狱。</p>
<p>　　又《道武帝纪》云：天兴三年，起紫极殿、立武楼、风凉观、石池、鹿苑台。</p>
<p>　　又《匈奴刘聪传》云：平阳地震，崇明观陷为池，水赤如血，赤气至天，赤龙奋迅而去。</p>
<p>　　《舆地志》云：丹阳郡建康县台城，齐文惠太子治玄圃，有明月观、婉转桥、徘徊廊，圃内作净名精舍。</p>
<p>　　又曰：丹阳郡秣陵县新亭陇有远望楼，又名劳劳楼，宋改为临沧观，行人分别之所。</p>
<p>　　又曰：洛阳有广望观、阆风观、万世观、修灵观、临商观。</p>
<p>　　《百叶抄》：魏筑总章观，建翔凤於其上，使八方才人、六宫女尚书居之，引穀水过九龙殿前，玉井绮栏，水转百戏。</p>
<p>　　又曰：石虎起灵台，九殿女官十有八等，又女妓二千为卤簿，皆著紫纶巾、熟锦袴、金银镂带、五纹织成靴，游於戏马观。</p>
<p>　　《汉封禅仪》泰山东南有山名日观，鸡一鸣时，见日始出，长三丈，秦观者望见长安，吴观者望见会稽，周观者望见齐。《三辅黄图》云：汉武帝起鳷鹊观。又起神明观、馺娑观、甘泉苑，起仙人观，缘山谷行至云阳，三百八十里，入右扶风，周回五百四十里。</p>
<p>　　又曰：武帝起鳷鹊观、神明观、驽法观、集灵观、仙门观、阳禄观。</p>
<p>　　《汉宫殿名》曰：长安有临山观、渭桥观、仙人观、霸昌观、兰池观、平乐观、九华观、豫章观、鸿雀观、昆明观、走马观、华光观、封峦观、走狗观、天梯观、瑶台观、流渠观、相思观、长平观、宜春观、华池观、射熊观、迎风观、露寒观、当市观、石阙观、白渠观、鼎郊观、(潘丘《巳阙中记》云：鼎郊观在上林苑。)白虎观、怀德观、三雀观、林木观、温德观、长平观。</p>
<p>　　华延携《洛阳记》曰：洛阳城十八观，皆施玄槛铁笼，疏云毋愰。</p>
<p>　　《华山记》曰：南岭东岩北面有二小山，一山有双石竖立，号曰石门；一山孤崖特秀，上有客观，陟之者远眺千里。</p>
<p>　　阮胜之《扬州记》曰：扬子县有杨子宫，宫中有玄珠观。</p>
<p>　　《华阳国志》云：蜀城有逸客观。</p>
<p>　　华延携《洛中记》云：金墉城西南角有昌都观，东北有百尺楼，魏都水使者陈熙造。</p>
<p>　　《建康宫阙簿》云：商飚观，在东北十三里篱门亭后亭墩上，齐武帝筑。九日，登以宴群臣。</p>
<p>　　又曰：曾城观，在县东北七里景云楼东，齐武帝起。七月七日夜，令宫人登以穿针，因曰穿针楼。</p>
<p>　　又曰：通天观，在县东北五里一百步旧台城内。宋元嘉中，筑蔬圃。二十三年，更修广之，筑池泊天泉，造景阳楼、大壮观、花光殿，设射堋，又立凤光殿、醴泉堂。</p>
<p>　　又曰：洛阳宫中有玄览观、东氾观、清览观、高平观、广望观、听松观、见亲观、高乐观、陵云、总章、宣曲、万年等观。</p>
<p>　　又云：建业宫有迎风观，在县南十五里。宋武大明中，起於石子墩上，孙峻杀诸葛恪，殷綝杀朱主皆於此。又有徼道观。</p>
<p>　　晋潘岳《关中记》曰：柘观、虎圈观、昆池观、上闾观、朗池观、走马观、汤禄观、博望观、则阳观、阴德观、并在上林苑中。</p>
<p>　　陆机《洛阳地记》曰：洛阳南宫有承风观，洛阳北宫有增喜观，洛阳城外有宣杨观、千秋、鸿池、泉城、杨威、石楼等观。</p>
<p>　　又曰：洛阳城外有鼎中观。</p>
<p>　　《舆地志》云：洛阳西南洛水上有鼎中观，是成王定鼎处。</p>
<p>　　唐韦述《东京杂记》曰：东京紫微宫有一柱观。</p>
<p>　　又曰：上阳宫有上清观。</p>
<p>　　潘安仁《西征赋》云：图万载而不倾，奄摧落於十纪，擢百寻之曾观兮，今数仞之馀址。</p>
<p>　　左太冲《吴都赋》云：虑紫宫以营室，廓广庭之漫漫，寒暑隔阂於邃宇，虹霓回带於云观。</p>
<p>　　何平叔《景福殿赋》云：於是碣以高昌崇观，表以建城峻庐，岧峣岑立，崔嵬峦居。</p>
<p>　　宋玉《高唐赋》序云：昔者，楚襄王与宋玉游於云梦之台，望高堂之观。</p>
<p>　　魏陈思王《七启》曰：闲宫显敞，云屋皓〈白干〉，崇景山之高基，迎清风而立观。</p>
<p>　　沈休文《锺山诗·应西阳王教》云：即事既多美，临眺殊复奇；南瞻储胥观，西望昆明池。</p>
<p>　　沈休文《游沈道士馆诗》云：既表祈年观，复立望仙宫。</p>
<p>　　谢玄晖《观朝雨诗》云：朔风吹飞雨，萧条江上来，既洒百常观，复集九成台。</p>
</div>
</div>
<div class="bookvmiddle">
<a href="/guwen/bookv_15029.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15031.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
