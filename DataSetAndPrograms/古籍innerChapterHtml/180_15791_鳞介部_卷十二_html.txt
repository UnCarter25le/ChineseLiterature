
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·鳞介部·卷十二_古诗文网
</title>
<meta content='○琼鱼《汉武内传》曰：西王母曰："仙人上药，有流渊琼鱼。"○横公鱼《神异经》曰：北方荒外有石湖，其中有横公鱼，长七八尺，形状如鳢而目赤。昼则在湖中，夜化为人。刺' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15791.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>鳞介部·卷十二</b></span>
<a href="javascript:PlayBookv(15791)" style="margin-left:5px;"><img alt="" height="16" id="speakerimgBookv15791" src="/img/speaker.png" width="16"/></a>
<span id="bookvPlay15791" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○琼鱼</p>
<p>　　《汉武内传》曰：西王母曰："仙人上药，有流渊琼鱼。"</p>
<p>　　○横公鱼</p>
<p>　　《神异经》曰：北方荒外有石湖，其中有横公鱼，长七八尺，形状如鳢而目赤。昼则在湖中，夜化为人。刺之不入，煮之不世，以乌梅二七煮之乃熟。食之可以止邪病。(《玄黄经》曰：横公鱼不可杀，惟加乌梅其气乃灭。)</p>
<p>　　○发鱼</p>
<p>　　《魏武四时食制》曰：发鱼，带发如妇人，白肥，无鳞，出滇池。</p>
<p>　　○蒲鱼</p>
<p>　　《魏武四时食制》曰：蒲鱼，其鳞如粥，出郫县。</p>
<p>　　○印鱼</p>
<p>　　《临海异物志》曰：印鱼，无鳞，形似〈鱼昔〉(音错。)形，额上四方如印，有文章。诸大鱼应死者，印鱼先封之。</p>
<p>　　郭延之《述征记》曰：城阳县南量蕊，尧母庆都墓庙前一池，鱼额间有印文，名颊鱼。非告祠者，捕不可得。</p>
<p>　　左思《吴都赋》曰：印龟鱕(音藩。)〈鱼昔〉。</p>
<p>　　○黄鱼</p>
<p>　　《吴书》曰：薛综上疏："交州刺史朱符多以乡人分作长史，强赋民黄鱼一枚、稻一斛。"</p>
<p>　　刘欣期《交州记》曰：武宁县秋九月，黄鱼上化作鹑鸟。</p>
<p>　　《南方草物状》曰：短细黄鱼，九月中，因秋风而变成鹑，上团，吏捕取炙食，滋味肥美。</p>
<p>　　《南中八郡志》曰：江出黄鱼，鱼形颇似鳣，骨如葱，可食。</p>
<p>　　郭义恭《广志》曰：揵为郡僰道县出臑骨黄鱼。</p>
<p>　　○寄鱼</p>
<p>　　沉怀远《南越志》曰：寄鱼，长三寸，似白鱼，常附海舡以济洪波。一曰寄载鱼。</p>
<p>　　《临海水土记》曰：寄度鱼，长三寸，似白鱼。</p>
<p>　　○君鱼</p>
<p>　　沉怀远《南越志》曰：君鱼，长三寸，背上骨如笔管，大者似矛。逢诸细鱼及鼋，腹皆断之。</p>
<p>　　○琵琶鱼</p>
<p>　　《临海异物志》曰：琵琶鱼，无鳞，形如琵琶。</p>
<p>　　沉怀远《南越志》曰：琵琶鱼，无鳞，长二尺，形似琵琶，故因以为名。</p>
<p>　　任昉《述异记》曰：海鱼千岁为剑鱼。乐鱼，一名琵琶鱼，形似琵琶而喜鸣，因以为名。</p>
<p>　　左思《吴都赋》曰：鲛鲻琵琶。</p>
<p>　　曹毗《杨都赋》曰：鱼则琵琶、乌贼。</p>
<p>　　○疏齿鱼</p>
<p>　　《魏武四时食制》曰：疏齿鱼，味如猪鱼，出东海。</p>
<p>　　潘岳《沧海赋》曰：比目、疏齿。</p>
<p>　　○班鱼</p>
<p>　　《魏武四时食制》曰：班鱼，头中有石如珠，出北海。</p>
<p>　　郭义恭《广志》曰：班鱼，头中有玉石，如珠玑。</p>
<p>　　○黄雀鱼</p>
<p>　　《临海异物志》曰：黄雀鱼，常以八月化为黄雀，到十月入海为鱼。</p>
<p>　　《风土记》曰：六月，东南长风，俗名黄雀风，时海鱼化为黄雀，因为名也。</p>
<p>　　○燕鱼</p>
<p>　　《临海异物志》曰：燕鱼，长五寸，阴雨起飞高丈馀。</p>
<p>　　○鸢鱼</p>
<p>　　《临海异物志》曰：鸢鱼，状如鸢，惟无尾足。阴雨日亦飞高数丈。</p>
<p>　　○赤鱼</p>
<p>　　鱼豢《魏略》曰：文帝欲受禅，赤鱼游於露镬。</p>
<p>　　○玄鱼</p>
<p>　　《王子年拾遗录》曰：夏鲧理水无功，沉於羽川，化为玄鱼，大千尺。后遂死，横於河海之间。后世圣人以玄鱼为神化之物，以"玄"种合于"鱼"种为"鮌"种。</p>
<p>　　○邵鱼</p>
<p>　　《临海水土记》曰：邵鱼，状如鸢鱼。</p>
<p>　　○鱬(而朱切)鰗鱼</p>
<p>　　《临海水土记》曰：鱬鰗鱼，状如鸢鱼形。</p>
<p>　　○井鱼</p>
<p>　　《临海异物志》曰：井鱼，头有两角。</p>
<p>　　○镜鱼</p>
<p>　　《临海异物志》曰：镜鱼，如镜，形体薄，少肉。</p>
<p>　　○含光鱼</p>
<p>　　《临海异物志》曰：含光鱼，一名蜡鱼。黄而美，故谓之蜡，有光照烛。</p>
<p>　　沉怀远《南越志》曰：含光谓蜡鱼，正黄而美，故谓为蜡鱼，夜则有光。</p>
<p>　　《岭表录异》曰：黄蜡鱼，即江湖之横鱼，头嘴长，而鳞背金色。南人脔为炙，虽美而毒，或煎爆或乾。夜即有光如烛。</p>
<p>　　○〈鱼辰〉鱼</p>
<p>　　《临海异物志》曰：〈鱼辰〉鱼，如指，长七八寸，但有脊骨，好作羹。大者如竹竿，曝作烛，极有光明。</p>
<p>　　○{宛鱼}鱼</p>
<p>　　《临海异物记》曰：{宛鱼}鱼，三月生溪中，裁长一寸。至十月中，东还死於海，香气闻於水上。到时月辄复更生。</p>
<p>　　《永嘉地记》曰：石堂水口多{宛鱼}鱼。</p>
<p>　　○吹沙鱼</p>
<p>　　《临海异物志》曰：吹沙，长三寸，背上有刺，犯之螫人。</p>
<p>　　○伏念鱼</p>
<p>　　《临海水土记》曰：伏念鱼，似吹沙鱼。</p>
<p>　　○金石鱼</p>
<p>　　《南越记》曰：金石鱼，形圆，如七寸盘。</p>
<p>　　○婢屣鱼</p>
<p>　　《临海异物志》曰：婢屣鱼，口近腹下，形似妇人屣。</p>
<p>　　○奴屩鱼</p>
<p>　　《临海水土记》曰：奴屩鱼，长一尺，如屩形。</p>
<p>　　○{沃鱼}(音沃)鱼</p>
<p>　　《临海水土记》曰：{沃鱼}鱼，似蒲鱼，长三尺。</p>
<p>　　○铜哾鱼</p>
<p>　　《临海异物志》曰：铜哾鱼，长五寸，似鯈鱼。</p>
<p>　　○陶鱼</p>
<p>　　《临海水土记》曰：陶鱼，长三尺，似鱦(音绳。)鱼。</p>
<p>　　○石班鱼</p>
<p>　　《临海水土记》曰：石班鱼、媱虫、六虫为一。</p>
<p>　　又曰：石班鱼，媱虫。(蝘蝥也。{班鱼}鱼，长尺馀。其班如虎文，俗言蝘蝥。於瞬颠呼之，因走上岸，合牝，其子不可食也。)</p>
<p>　　○戴星鱼</p>
<p>　　《临海水土记》曰：戴星鱼，状如鸢鱼，背上有两白珰如指大，因名之云。</p>
<p>　　○〈鱼党〉鱼</p>
<p>　　沉怀远《南越南》曰：〈鱼党〉鱼，似〈鱼夫〉〈鱼毕〉。(音毕。)尾氏有刺，如欓树刺也。</p>
<p>　　○魿鱼(音零)</p>
<p>　　《临海水土记》曰：魿鱼，似〈鱼公〉鱼。</p>
<p>　　《异物志》曰：南方鱼多不肥美，惟魿鱼为上。大者长二尺，作脍炙尤香而美。</p>
<p>　　《岭表录异》曰：魿鱼，如白鱼，而身稍短，尾不偃。清远江多此鱼，盖不产於海也。广人得之多为脍，不腥而美，诸鱼尾馛过也。</p>
<p>　　○织杼鱼</p>
<p>　　《临海水土记》曰：织杼鱼，状如蹓鱼，味美於诸鱼。</p>
<p>　　沉怀远《南越志》曰：织杼鱼，如真鱼，背上正青。</p>
<p>　　○〈鱼隹〉鯺鱼</p>
<p>　　《临海水土志》曰：〈鱼隹〉鯺，形似〈鱼隹〉鱼，戏於重川，靡有定所。</p>
<p>　　○土奴鱼</p>
<p>　　《临海水土记》曰：土奴鱼，头如虎，有刺螫人。</p>
<p>　　○新妇鱼</p>
<p>　　《临海水土记》曰：新妇鱼，似〈鱼隹〉鱼，长一丈。</p>
<p>　　○海犭希鱼</p>
<p>　　《临海水土记》曰：海犭希鱼，豕头，身长九尺。</p>
<p>　　郭璞《江赋》曰：鱼则江豚海犭希。</p>
<p>　　曹毗《杨都赋》曰：海犭希鲸鲟。</p>
<p>　　○鲲鲍鱼</p>
<p>　　《临海水土记》曰：鲲鲍鱼，似海印鱼。</p>
<p>　　○潜远鱼</p>
<p>　　《临海水土志》曰：潜远鱼，似{沃鱼}。(潜远，鱼名，似{沃鱼}鱼。)</p>
<p>　　○虾蟆鱼</p>
<p>　　《临海水土记》曰：虾蟆鱼，色如鸢鱼，头似虾蟆，尾又似鸢。</p>
<p>　　○鼋鱼(音玄)</p>
<p>　　《临海水土记》曰：鼋鱼，长五寸。</p>
<p>　　○鼠鱼</p>
<p>　　沉怀远《南越志》曰：鼠鱼，头如鼠。</p>
<p>　　《临海异物志》曰：鼠鱼，长七寸，头如鼠。</p>
<p>　　○弓鱼</p>
<p>　　《临海水土记》曰：弓鱼，长三寸，似鲵鱼。</p>
<p>　　○〈鱼婴〉〈鱼壹〉鱼</p>
<p>　　《临海水土记》曰：〈鱼婴〉〈鱼壹〉鱼，长一尺。</p>
<p>　　○黍鱼</p>
<p>　　《临海水土记》曰：黍鱼，长三尺，似〈鱼资〉{如鱼}。</p>
<p>　　○〈鱼仓〉(音仓)鱼</p>
<p>　　《临海水土记》曰：〈鱼仓〉鱼，两肋下有大肉，如炙脔大。</p>
<p>　　《岭表录异》曰：〈鱼仓〉鱼，形似鳊鱼，而脑上突起，连背而圆薯。肉甚厚，鱼白如凝脂，只有一脊骨。治之以姜葱，炮之粳米，其骨亦软，餐者无所弃。鄙俚谓之狗磕睡鱼。(以其犬在盘下难伺其骨，故云狗磕睡鱼也。)</p>
<p>　　○馈尾鱼</p>
<p>　　《南越记》曰：馈尾鱼，有毒，一名鳖鱼。</p>
<p>　　○土拌鱼</p>
<p>　　《临海水土记》曰：土拌鱼，长七寸，白黑班文。</p>
<p>　　○高鱼</p>
<p>　　《异物志》曰：高鱼，与鳟相似。与蜥蝪于水上相合，常以三二月中，有雌而无雄，食其胎杀人。</p>
<p>　　○芦〈鱼孚〉(音孚)鱼</p>
<p>　　《异物志》曰：芦〈鱼孚〉，似鳅蝥而有细文，多膏，肥美，如大芦管。本出地中，随泉浮出，俗名芦〈鱼孚〉。</p>
<p>　　沉怀远《南越志》曰：芦〈鱼孚〉鱼生山曲水间，穴地为窟，泉源踊，则此鱼出。今庐陵以南至于南州有焉。俗以为酱。</p>
<p>　　○鼍风鱼</p>
<p>　　《异物志》曰：冬天，此鱼数千万头共处大窟中藏，上有白气。或在鼍穴中，皮黑如漆，能潜知数里中空木所在，因风而入空木，化为蝙蝠。其肉甚美。</p>
<p>　　○鲲鱼</p>
<p>　　《毛诗·鸡鸣》曰：弊笱在梁，其鱼鲂、鲲。</p>
<p>　　《尔雅》曰：鲲，鱼子。(凡鱼之子，总名鲲。)</p>
<p>　　又曰：鱦，小鱼。(音绳。又音孕。匠箔东呼鱼子未成者为绳也。)</p>
<p>　　○海鲲鱼</p>
<p>　　《王子年拾遗录》曰：黑河，北极也。其水浓黑不流，上有黑云生焉。有黑鲲千尺，状如鲸，常飞游往于南海。</p>
<p>　　《庄子》曰：北冥有鱼，其名为鲲，其大不知几千里。</p>
<p>　　江逌诗曰：巨鳌戴蓬莱，大鲲运天地。倏忽云雨兴，俯仰三植慼。</p>
<p>　　孙放《咏庄子诗》曰：巨细同一马，物化无常归。修鲲解长鳞，鹏起片云飞。抚翼抟积风，仰凌垂天翚。</p>
<p>　　袁弘《北征赋》曰：鱼托水而成鲲，木在山而有松。</p>
<p>　　○鲕(音而)鱼</p>
<p>　　《吕氏春秋》曰：鱼之美者，东海之鲕。</p>
<p>　　张衡《西京赋》曰：巢鲲鲕。(鲲，鱼子也。鲕，细鱼类也。)</p>
<p>　　○细赤鱼</p>
<p>　　刘义庆《幽明录》曰：始兴云水源有汤泉。每至霜雪，其上蒸气高数十丈。泉中常有细赤鱼出游，莫有获者。</p>
<p>　　○鳏鱼</p>
<p>　　《毛诗》曰：弊笱在梁，其鱼鲂、鳏。(鳏夫鱼也。)</p>
<p>　　《孔丛子》曰：卫人钓于河，得鳏，其大盈车。曰："吾下一鲂之饵，鳏过而不视。又以豚之半，则吞矣。"钟思曰："鳏贪以饵死，士贪以禄世。"</p>
<p>　　○真鱼</p>
<p>　　沉怀远《南越志》曰：真鱼，如织杼鱼。</p>
<p>　　《临海水土记》曰：〈鱼真〉鱼，俗谓之犹鱼。</p>
<p>　　○鸡子鱼</p>
<p>　　《岭表录异》曰：鸡子鱼，口有嘴，如鸡，肉趐，无鳞，尾尖而长。有风涛即乘风飞於海上船，类鲐鯣鱼。</p>
<p>　　○竹鱼</p>
<p>　　《岭表录异》曰：竹鱼，产江溪间，形如鳢鱼，大而少骨，青黑色，鳞下间以朱点鬛，可玩。或烹以为羹臛，肥而美。</p>
<p>　　○乳穴鱼</p>
<p>　　《岭表录异》曰：全义岭之西南有盘龙山，山有乳洞，斜贯一溪，号为灵水溪。(今桂州灵川县也。)溪内有鱼，皆修尾，四足，丹其腹，游泳自若。渔人不敢捕之。(《尔雅》云：鲵似鮉，四足，声如小儿啼。今商州山溪内亦有此鱼，谓之魶鱼。)</p>
<p>　　○{胜鱼}鱼</p>
<p>　　《临海水土记》曰：{胜鱼}鱼，似鱦鱼，长二尺。</p>
</div>
</div>
<div class="bookvmiddle">
<a href="/guwen/bookv_15790.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15792.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
