
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
三命通会·卷十·玉井奥诀十一_古诗文网
</title>
<meta content="缺用纳音，全为补气。大挠造纳音之法，隔八有用之具，如何竟为弃物，缺气处仍要纳音补借，如欠土纳音有土，则补其不足，休囚稍慢。物皆妙意，身不能任。贵气或多或重，自身无气岂能胜任，如随其" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16667.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷十·玉井奥诀十一</b></span>
<a href="javascript:PlayBookv(16667)" style="margin-left:5px;"><img alt="" height="16" id="speakerimgBookv16667" src="/img/speaker.png" width="16"/></a>
<span id="bookvPlay16667" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%b8%87%e6%b0%91%e8%8b%b1">万民英</a></p>
<div class="contson">
<p>　　缺用纳音，全为补气。</p>
<p>　　大挠造纳音之法，隔八有用之具，如何竟为弃物，缺气处仍要纳音补借，如欠土纳音有土，则补其不足，休囚稍慢。</p>
<p>　　物皆妙意，身不能任。</p>
<p>　　贵气或多或重，自身无气岂能胜任，如随其类，遂其化，或从其象，应其气，不在此论，一说身不能任，如病不能食，花不结实。</p>
<p>　　势情充悦，发旺以时，象意空寒，幽栖度日。</p>
<p>　　八字气候势况，情思体段，如人气壮气满，似和暖喜悦之色，少能达时通济，利物发韧，或岁运扶持，更何言哉。若八字体制孤虚，气象冷落，兼带空亡休囚者，任有智术才勇，无所施展，岁月空闲而已。</p>
<p>　　成功之气，变化归尊，交互之神，往来俱贵。</p>
<p>　　成功变化，如壬水十二月，气本残废，有木象支干引化，第一妙事，交互俱贵。如丁巳见辛亥，或庚寅己卯之类。地支虽冲，不和处，二支互有闲神贵气来往，其余仿此。</p>
<p>　　休囚更入空亡，时乖事退，旺相若兼生合，辐辏权行。</p>
<p>　　凡休囚之物，本不好了，更入空亡，岂惟生不遇时，纵使乘时，事亦退散不济，若五象旺相，到空犹可，金火旺入空却好，夫旺相之神，本自当时，若生若合，愈见精神权变，福能骈集，可行其志，去就皆不失序。</p>
<p>　　气已过者欲退藏，翻宜墓绝之地，</p>
<p>　　物方来者将进取，原喜生旺之宫。</p>
<p>　　如三月甲木气过，理合退藏，惟宜于墓绝之地，乃道合自然也，若临生旺之乡，反为乖戾，方来生旺者，如十二月甲木进气，正月乙木进气，将进方来，宜立生旺之地，为祸为福尤切。</p>
<p>　　休囚有用，发越仍迟，旺相无情，为恶最速。</p>
<p>　　用神虽贵有用，生我助我，又临天月二德天乙之类，若不临天时旺相，纵有用，发越迟迟，柱中虽带旺相之神，与我无意，如半吉半凶，一至岁运，只扶其凶煞，为祸最为猛速。</p>
<p>　　进神执权，至精至当，纳音载贵，宜克宜生。</p>
<p>　　进神带贵气，柱中第一妙。引煞入内，第一凶。贵气柱中虽吉，情若未切，纳音宜来克我生我，则方为有意，以全其贵之美，若纳音不生克者，空负其贵，与我无统也。</p>
<p>　　旺神冲气，透用凋枯，恶煞任权，本旬急切。</p>
<p>　　如丁未或生夏月得时之际，刑出丑中辛癸，透在柱中为用者，其福气薄为祸亦轻，恶煞旺相本凶，若同日辰一句之内，祸速至重也。贵神本旬，至吉至紧。</p>
<p>　　金神得势至凶，空亡遇冲必发。</p>
<p>　　金神本凶，若无火乡制之，又被别处扶起，或旺相，皆为得势，至暴至刚，为凶特甚，空亡陷没无用，乃弃物也。遇冲神必然起发，即有用矣，如寅空见申之类是也。</p>
<p>　　刃并元亡金满局，全赖火神，旺相凶煞火焚空，须凭水象。</p>
<p>　　金乃杀害物命之象，满局金气，兼带凶煞等神刑克者，我不杀害他人，必被人所剌，无火制必验，火若焚炎之象盛者，此等多值火灾，况岁运符合其气，须藉水象既济。</p>
<p>　　木土气托，以待发明，克冲力停，未分胜负。</p>
<p>　　木非土则不能栽养，士非木则不能疏通，以待岁运，扶其不足，焕发其气，自然益坚，至于润泽冲克，有胜有负，力停则胜负未分，须观其气而消息之，方可断也。</p>
<p>　　扶持生助，察转养之神，战斗冲争，观坏尽之气。</p>
<p>　　生助滔滔者，看转养之神，何处为体用之基，为吉凶之兆而决之，战斗冲争，观坏尽之气，即此为闲退无用之人也。</p>
<p>　　阴干取刃欲分明，支力当权防暗犯。</p>
<p>　　支力一云贵力，阴干取刃，如丁己见末，辛人见戌，为刃之类，支力当权，如未系贵神，或力重，则合午，午冲子，来犯未，又如未有力重，能冲起丑字中癸己之物出来。</p>
<p>　　旺神挺立，物莫当前，恶煞满盈，干无停处。</p>
<p>　　如一位之干，有天时至旺之气，卓然柱中擅权，余无牵绾者，其被克之神，何敢现露，纵使藏伏，亦莫敢执事也。岁干日干，遇满局煞刃等恶，自家干主，竟无住处，决主不祥，贫夭恶死。</p>
<p>　　鬼中逢鬼无去就，冲而遇冲欠倚凭。</p>
<p>　　克害我者为鬼，倘鬼亦遇鬼来相害，展转伤克，气极逼我，若更无转制，促死之兆。</p>
<p>　　支神被冲，干神贵气便不安稳，奈何冲神又遇冲激，我家更无倚赖之基，象不立，物亦不成，非祸则夭。</p>
<p>　　并吞重克皆成祸，二激双冲总不祥。</p>
<p>　　如甲见二壬为重吞，见二庚为双克，柱中迭见冲神，或合处有刑有害，有克有破，皆不祥之兆也。</p>
</div>
</div>
<div class="bookvmiddle">
<a href="/guwen/bookv_16666.aspx">上一章</a>
<a href="/guwen/book_192.aspx" style="border:0px;line-height:27px; height:27px;">目录</a>
<a href="/guwen/bookv_16668.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
