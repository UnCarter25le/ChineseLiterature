
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
西夏书事·卷三十六_古诗文网
</title>
<meta content="绍兴十五年、夏人庆二年春正月，使贺金正旦及万寿节。金主如东京，夏使与宋使、高丽使同至行在贺。夏四月，金使来横赐。自乾顺与王阿海等争相见礼，金使未尝至夏。是时，使右卫将军撒海、兵部郎" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19102.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷三十六</b></span>
<a href="javascript:PlayBookv(19102)" style="margin-left:5px;"><img alt="" height="16" id="speakerimgBookv19102" src="/img/speaker.png" width="16"/></a>
<span id="bookvPlay19102" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%90%b4%e5%b9%bf%e6%88%90">吴广成</a></p>
<div class="contson">
<p>　　绍兴十五年、夏人庆二年春正月，使贺金正旦及万寿节。</p>
<p>　　金主如东京，夏使与宋使、高丽使同至行在贺。</p>
<p>　　夏四月，金使来横赐。</p>
<p>　　自乾顺与王阿海等争相见礼，金使未尝至夏。是时，使右卫将军撒海、兵部郎中耶律福来横赐。</p>
<p>　　按：金使横赐始此。</p>
<p>　　六月朔，日食于井。</p>
<p>　　仁孝下诏求直言。</p>
<p>　　秋七月，初立太学，国主亲视之。</p>
<p>　　立大汉太学，仁孝亲释奠，赐予有差。</p>
<p>　　按：昔董子言：“养士莫大于太学。”太学者，人材之系，教化之原也。故兴太学，置明师，以养天下士，数考问以尽其材，则英俊可得矣。仁孝生长西蕃，先立学校以教于国；复设小学以化于宫；又慕大汉休风，特起太学，亲临释奠，虽古贤主何以加！兹书“初立”，志其始也；书“亲视”，表其诚也。</p>
<p>　　绍兴十六年、夏人庆三年春正月，使贺金正旦及万寿节。金以边地赐。</p>
<p>　　夏国累世开拓，河之内外凡得州郡二十有二。河南之州九：曰灵，曰洪，曰宥，曰银，曰夏，曰石，曰盐，曰会，曰南威；河西之州九：曰兴，曰定，曰怀，曰永，曰凉，曰甘，曰肃，曰沙，曰瓜；熙、秦、河外之州四：曰西宁，曰乐，曰廓，曰积石。余有静州，胜州，龙州，韦州，伊州。乾顺又得辽西北诸州及陕西北鄙，其地益广。时仁孝又使人至金乞地，金主以德威城、定边军等沿边地赐之。</p>
<p>　　三月，尊孔子为文宣帝。</p>
<p>　　令州郡悉立庙祀，殿庭宏敞，并如帝制。</p>
<p>　　按：仁孝僻处偏隅，而能尊礼先师，为世教振颓风，以圣学维国本，乃偏霸中罕觏者，书以予之。</p>
<p>　　绍兴十七年、夏人庆四年春正月，使贺金正旦及万寿节。</p>
<p>　　仁孝尽收德威等城沿边地，设官置守。至是因贺正上表谢。</p>
<p>　　夏五月，西平公任得敬表请入朝。</p>
<p>　　得敬在镇日事诛杀，僚佐有谏者勿听，自以有大功，冀与国政，使人上表请入觐。仁孝欲许之，御史大夫热辣公济言：“窃见戚臣任得敬上表请朝，其心盖为干政地也。从古外戚擅权，国无不乱。得敬虽属懿亲，非我族类，能保其心之不异乎？惟陛下察之。”濮王仁忠亦言其不可，遂止。</p>
<p>　　秋八月，策举人。</p>
<p>　　立唱名法，复设童子科。于是，取士日甚。</p>
<p>　　按：此西夏设科目之始。惜其制史阙之矣。</p>
<p>　　冬十月，赐李崇德中书舍人。</p>
<p>　　崇德，宗室士。仁孝爱其才，特赐之。</p>
<p>　　绍兴十八年、夏人庆五年春正月，使贺金正旦及万寿节。</p>
<p>　　沿途雨雪，贺正使至已后期，乃与贺节使同入见。</p>
<p>　　二月，金使来横赐。</p>
<p>　　使臣为葛波古等。</p>
<p>　　三月，建内学。</p>
<p>　　仁孝亲选名儒主之。史臣曰：“自乾顺建国学，设弟子员三百，立养贤务；仁孝增至三千人，尊孔子以帝号，设科取士，又置太学、内学，选名儒训导。观其立纲陈纪，传曰：“不有君子，其能国乎！”</p>
<p>　　夏五月，新律成。</p>
<p>　　西夏音乐，经元昊更张，久非唐末遗音。仁孝使乐宫李元儒采中国乐书，参本国制度，历三年始成，赐名“新律”，进元儒等官。</p>
<p>　　冬十一月，中书令濮王仁忠卒。</p>
<p>　　仁忠长身美髯须，立朝侃侃，动中礼法。弟舒王仁礼监军韦州，私受吏民钱，遗书责之，勉以官箴，仁礼辄还所受。已卒，家无担石储。仁忠悉以廪俸给之，己与家人日食粗粝而已。任得敬谋内召，潜令任太后授意朝臣，太后惮仁忠严，数年不敢泄于外。至是卒，赠吴王，谥恭显。</p>
<p>　　绍兴十九年、夏天盛元年春正月，使贺金正旦及万寿节。</p>
<p>　　金右丞相完颜亮阴蓄篡谋，恩结群下。夏使与宋、高丽使入贺，亮请厚赉之。</p>
<p>　　秋七月，召西平公任得敬为尚书令。</p>
<p>　　得敬闻濮王卒，以金珠赂晋王察哥言于仁孝，请召得敬。仁教令得敬入为尚书令。得敬谄事察哥，两人颇相得。</p>
<p>　　冬十二月，贺正使如金，至广宁，闻金乱而还。</p>
<p>　　使人至广宁，闻金右丞相完颜亮弑熙宗自立，国中大乱，乃持仪物而回。</p>
<p>　　按：使还何书？嘉不辱命也。</p>
<p>　　金使来告哀，不纳。</p>
<p>　　亮既自立，使来告哀，并谕废立事。仁孝使人止之境上，诘曰：“圣德皇帝何以见废？”不纳。</p>
<p>　　按：金亮篡谋久蓄，一旦显行弑逆，宋之君臣苟能声罪致讨，直捣黄龙，诛斩逆羯，雪二帝蒙尘之耻，立千秋讨贼之经，岂不韪哉！夫何中国不能讨，而夏人诘之境上，数语义正词严？贼亮闻之，应亦索然气沮也。</p>
<p>　　绍兴二十年、夏天盛二年春三月，金复遣使来谕，遂受其使。</p>
<p>　　金主以夏不纳告哀使，复遣侍卫亲军步军都指挥使完颜思恭、万户完颜撒改来谕，且以名讳告。仁孝受之。</p>
<p>　　秋七月，遣使如金贺。</p>
<p>　　仁孝遣御史中丞热辣公济等表贺即位，开封尹苏执义等贺受尊号。</p>
<p>　　按：上书受使，兹书使贺，仁孝可谓守义不固矣。</p>
<p>　　冬十月，进任得敬中书令。</p>
<p>　　得敬日尊宠用事，仁孝任以中书令。得敬佯表辞，不许。</p>
<p>　　绍兴二十一年、夏天盛三年春正月，使贺金正旦及生辰。</p>
<p>　　按：海陵圣节，《金史》不书，非无义也。</p>
<p>　　秋九月，奉表如金。</p>
<p>　　金主以上年冬十二月癸卯白虹贯日，诏去尊号。仁孝表请上之。</p>
<p>　　金使来贺生日。</p>
<p>　　使臣为经武将军修起居注萧彭哥。</p>
<p>　　按：金使贺生日始此。</p>
<p>　　冬十二月，以斡道冲为蕃、汉教授。</p>
<p>　　道冲，先世灵州人，祖从德明迁兴州，世掌夏国史职。道冲年五岁以《尚书》中童子举，长通《五经》，译《论语注》，作《别义》三十卷，又作《周易卜筮断》，以国字书之，行于国中。</p>
<p>　　绍兴二十二年、夏天盛四年春正月，使贺金正旦及生辰。</p>
<p>　　夏使与宋使、高丽使同赐宴。</p>
<p>　　秋九月，金使来贺生日。</p>
<p>　　使臣为吏部郎中萧中立。</p>
<p>　　绍兴二十三年、夏天盛五年春正月，使贺金正旦及生辰。</p>
<p>　　金主以皇弟兖卒，辍朝，命有司受献；生辰乃受贺。</p>
<p>　　夏五月，畏吾儿国来献。</p>
<p>　　畏吾儿居伊州外，见夏国日盛，遣使献方物。</p>
<p>　　秋九月，金使来贺生日。</p>
<p>　　使臣为翰林待制谋良虎。</p>
<p>　　绍兴二十四年、夏天盛六年春正月，使贺金正旦及生辰。</p>
<p>　　金主不豫，不视朝，赐使人就馆燕；生辰方受贺。</p>
<p>　　三月，使贺金迁都。</p>
<p>　　金主自中京迁都于燕，改燕京为中都府。仁孝使王公佐往贺。</p>
<p>　　秋九月，请市儒、释书于金。</p>
<p>　　仁孝遣使请市儒、释诸书。金主许之。</p>
<p>　　按：市书，美举也。而兼及于释，则未免惑于异端矣。</p>
<p>　　绍兴二十五年、夏天盛七年春正月，使贺金正旦及生辰。</p>
<p>　　金主淫暴日甚。仁孝使贺，特遣枢密使、御史大夫等官为使，以示敬礼。</p>
<p>　　夏五月朔，日有食之。</p>
<p>　　越日，大风雨，雷电震坏宫殿鸱尾。仁孝以天变肆赦国中。</p>
<p>　　附：《金史·交聘表》：贞元三年夏五月，夏遣使谢恩。考是时金无事于夏，不知所谢何恩，《纪》、《传》不载。</p>
<p>　　秋九月，赐尚食官阿华银币。</p>
<p>　　仁孝猎于贺兰原，有骏马损足，命执治道者戮之。阿华侍侧，谏曰：“田猎非人主所宜。今为马多杀，贵畜贱人，岂可闻于四境乎？”仁孝讶而止。还，以语罔后。后赐银币奖之，以愧从臣之不言者。</p>
<p>　　绍兴二十六年、夏天盛八年春正月，使贺金正旦及生辰。</p>
<p>　　金主自九月废朝，数月不出。是月庚戌，始复视朝。夏使贺正不得见，生辰使乃得与宋、高丽使同入贺。</p>
<p>　　夏四月，晋王察哥卒。</p>
<p>　　察哥为将贪，虽多战功，时论鄙之。晚年货贿公行，威福自用。仁孝以其尊，行勿之问。卒年已七十余，犹姬妾充下陈。有园宅数处，皆攘之民间者，仁孝令悉还其主。</p>
<p>　　秋七月，彗星见。</p>
<p>　　丙午出东井，约长一丈，光芒竟尺；癸丑又犯五诸侯。</p>
<p>　　九月，以任得敬为国相。</p>
<p>　　晋王察哥在朝，得敬犹知顾忌；及察哥卒，益易仁孝，势日专横，政由己出，举朝侧目。</p>
<p>　　绍兴二十七年、夏天盛九年春正月，使贺金正旦及生辰。</p>
<p>　　金主以大房山山陵礼成，遍赐百官。诸国贺正使至，亦厚赉之。</p>
<p>　　夏四月，金使来横赐。</p>
<p>　　金主遣宿直将军温敦斡喝来横赐，仁孝使枢密都丞旨梁元辅、中书舍人赵衍为馆伴。元辅有口才，议论风生，斡喝不能难。使回，称夏国多才，较昔为盛。</p>
<p>　　六月，任得敬以弟任得聪为殿前太尉、任得恭为兴庆尹。</p>
<p>　　二人倚势弄权，请谒贿赂辐凑其门。秘书监王举劾之，罢官去。</p>
<p>　　秋九月，金使来贺生日。</p>
<p>　　使臣为宿直将军仆散乌里黑。</p>
<p>　　绍兴二十八年、夏天盛十年春正月，使贺金正旦及生辰。</p>
<p>　　附：《金史·交聘表》：“正隆三年正月，夏奏告使还，命宣徽使敬嗣晖谕之”，云云。考《海陵纪》及《嗣晖传》，所谕何事，并不详。</p>
<p>　　夏五月，立通济监铸钱。</p>
<p>　　自茶山铁冶入于中国，国中乏铁，常以青白盐易陕西大铁钱为用。及金人据关右，置兰州等处榷场，若以中国钱贸易，价辄倍增，商人苦之。仁孝乃立通济监，命监察御史梁惟忠掌之，铸“天盛永宝”钱，与金“正隆元宝”钱并用。金主禁之，仁孝再表请，乃许通行。</p>
<p>　　秋九月，金使来贺生日。</p>
<p>　　使臣为宿直将军阿鲁保。</p>
<p>　　绍兴二十九年、夏天盛十一年春正月，使贺金正旦及生辰。</p>
<p>　　夏使与宋诸国使同宴，高丽使臣知枢密院金淳夫与夏使问难，折以礼，乃屈。</p>
<p>　　三月，金人侵分地。</p>
<p>　　金人遣兵部尚书萧恭经画边界，颇占夏国分地，争之，不得。归宋官李宗闰知之，上书高宗言：“夏人怨金人背盟，夺其分地。诚遣辨士往说之，夏必出兵为我声援，可藉以图恢复。”不报。</p>
<p>　　秋九月，金使来贺生日。</p>
<p>　　使臣为昭毅大将军、宿直将军加古挞懒。</p>
<p>　　绍兴三十年、夏天盛十二年春正月，使贺金正旦及生辰。</p>
<p>　　金主谋伐宋，夏使入见，命修战守备为应。</p>
<p>　　三月，任得敬进爵楚王。</p>
<p>　　出入仪从，几与国主等。御史中丞热辣公济上疏劾之，不报。</p>
<p>　　按：《纲目》进爵之辞二：进某爵为王，上进之也；某进爵为王，自进之也。得敬独相夏国，进爵自由。后日之胁主分国，已兆于此。</p>
<p>　　冬十月，任得敬请废学校。</p>
<p>　　得敬凌虐朝士，见仁孝尊崇儒学，深恶之。上言：“经国在乎节俭，化俗贵有权衡。我国介在戎夷，地瘠民贫，耕获甚少。今设多士以任其滥竽，縻廪禄以恣其冗食，所费何资乎？盖此中国之法难以行于我国者，望陛下一切罢之。”仁孝不报。</p>
<p>　　绍兴三十一年、夏天盛十三年春正月，使贺金正旦及生辰。</p>
<p>　　时金主禁朝官饮酒，犯者死；三国人使燕饮者罪。不成享礼而还。</p>
<p>　　立翰林学士院。</p>
<p>　　以王佥、焦景颜等为学士。</p>
<p>　　夏五月，令史臣修《实录》。</p>
<p>　　仁孝命王佥等掌史事，纂修《李氏实录》。</p>
<p>　　按：西夏历国三百余年，其行事不少概见。窃以为羌俗少文史职，固失传耶！及考《金史》，有夏臣罗世昌曾叙夏国世系；元托克托作《宋史》，亦得《夏国枢要》等书，资其采拾。然在当时已与正史稍牾，况夫世远年湮，并此残编不得见耶！今观仁孝之修《实录》，非不有志修明。奈其泥用蕃书，后之人欲征遣事，苦于文义难明，方策虽存，亦具文而已。噫！</p>
<p>　　秋九月，金使来贺生日。</p>
<p>　　时金主议平宋之后，以兵由陕西定夏国，遣太常博士萧谊忠贺夏主生日。仁孝以兴庆尹赵良、中书舍人芭里昌明伴宴。谊忠探问虚实，二人以“任相功大，举国归心”为言。谊中闻之默然。</p>
<p>　　以任纯忠为枢密副都承旨。</p>
<p>　　纯忠，得敬侄也。</p>
<p>　　冬十月，四川宣抚使吴使来征兵，不报。</p>
<p>　　先，金主亮分兵攻四川，扼大散关。遣使檄夏国合兵讨之。仁孝报以书曰：“仰维钜宋之兴，咸托群心之辅，列圣承休于洪祚，深仁克浃于寰区。繄我小邦，赖为盟主，二百年讲修于信息，亿万姓陶冶于淳浓。嗟夫！弗率之女真，不自安于微分，鼠窃一隅之地，狼贪万乘之畿，天地所不容，神明为咸愤，故此用兵薄伐，尚敢肆志不庭，毁先庙以示战士之威，杀君母而杜谏臣之口。似此盈科之罪，难逃负榇之诛。幸使命之来临，快舆情之奋厉，共切驱羊公忿，敢辞汗马勤劳？布告庶邦，遐迩来苏之后，奋扬师旅，鼓行解倒悬之民。以至仁伐不仁，因多助攻寡助。请同李广，勿令一骑生还；毋效丁公，遽听片言返旆。此上天之假手，宜壮士之同心，允穆师言，恭行天讨。尔众士既造于南土，我小国当应于西偏。前冲而九野生欢，左顾而千军振色，从兹歃血，动有余威，誓将灭其众而犁其庭，相与寝其皮而食其肉，成大功于不日，守中夏于历年。不取必有天殃，今其时矣；一征当自葛始，君其念之。余需报捷之临，别候献琛之贺，使还勉报，旨不及酬”。然闻金兵势盛，兵不敢出。</p>
<p>　　绍兴三十二年、夏天盛十四年春正月，遣兵犯麟州，及境而还。</p>
<p>　　仁孝乘金兵大入，以兵二千入蔡园川及马家、秃头岭，将攻麟州。吴命钤辖秦弼谕之，乃还。</p>
<p>　　三月，取金会川城。四川兵入境大掠。</p>
<p>　　金主雍新立，人心未定。仁孝知其内乱，以兵袭取其荡羌、通峡、九羊、会川诸城寨。兴元都统制姚仲亦破金镇戎军，乘胜入夏境，掠累胜等寨。</p>
<p>　　夏四月，使贺金即位及万春节，因请互市。</p>
<p>　　先是，夏使至金，使副及参议各一，谓之使。都管三。上节、中节各五，下节二十四，谓之三节人从。时仁孝使金吾卫上将军梁元辅、翰林学士焦景颜等贺登极，武功大夫贺义忠、宣德郎高慎言贺万春节。万春节，金主雍诞也。金主宴使人于贞元殿，三节人从皆赐食庑下。金主察食不精腆，杖掌膳官六十。已而，使人辞朝，请赐互市，金主从之。</p>
<p>　　六月，犒金兵于界上。</p>
<p>　　金移剌窝斡叛，兵败西奔。御史大夫白彦敬在西北招讨司市马，防其走入西夏，以兵屯两国界上截之。仁孝遣使犒焉。</p>
<p>　　秋八月，使贺金尊号。</p>
<p>　　仁孝闻金主受尊号，使左金吾卫上将军苏执礼、匦匣使王琪、押进御史中丞赵良往贺。</p>
<p>　　九月，金使来贺生日。</p>
<p>　　使臣为尚书左司员外郎完颜正臣。并以平移剌窝斡告。</p>
<p>　　冬十月，移中书、枢密院于内门外。</p>
<p>　　便顾问也。</p>
<p>　　按：自古君臣一德，无殊家人父子。自叔孙定朝仪，冠履之分严，堂陛之情隔，于是朝有数，见有时。延及后世，遂有不御朝、不见臣下之弊矣。今仁孝励精图治，恐见闻未及，将中书、枢密院移置内门外，以便顾问，则上无勿知之隐，下无不达之情，夏政之善可知矣！</p>
<p>　　十二月，归金侵地，乞兵入寇。</p>
<p>　　仁孝怨蜀兵入境，以所得荡羌、会川等城寨归金，乞兵复宋侵地。金主遣尚书吏部郎中完颜达吉体究陕西利害以报。</p>
</div>
</div>
<div class="bookvmiddle">
<a href="/guwen/bookv_19101.aspx">上一章</a>
<a href="/guwen/book_240.aspx" style="border:0px;line-height:27px; height:27px;">目录</a>
<a href="/guwen/bookv_19103.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
