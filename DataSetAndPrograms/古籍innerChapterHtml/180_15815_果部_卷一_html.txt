
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·果部·卷一_古诗文网
</title>
<meta content="○果《易·解卦》曰：天地解而雷雨作，雷雨作而百果草木皆甲坼。《尔雅》曰：果不熟曰荒。《周礼·天官上》甸师职曰：甸师，供野果之属。《礼记·曲礼上》曰：赐" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15815.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>果部·卷一</b></span>
<a href="javascript:PlayBookv(15815)" style="margin-left:5px;"><img alt="" height="16" id="speakerimgBookv15815" src="/img/speaker.png" width="16"/></a>
<span id="bookvPlay15815" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○果</p>
<p>　　《易·解卦》曰：天地解而雷雨作，雷雨作而百果草木皆甲坼。</p>
<p>　　《尔雅》曰：果不熟曰荒。</p>
<p>　　《周礼·天官上》甸师职曰：甸师，供野果之属。</p>
<p>　　《礼记·曲礼上》曰：赐果於君前，其有核者，怀其核。</p>
<p>　　又《玉藻》曰：果实未熟，不鬻於市。凡食，果实者后君子，火熟者先君子。</p>
<p>　　《春秋玄命苞》曰：织女星主果。</p>
<p>　　谢承《后汉书》曰：刘祐，字伯祖，中山安国人。仕郡为主簿。郡将小子，常出钱付之市买果实，祐悉以买笔墨书具与之。</p>
<p>　　华峤《后汉书》曰：桓荣为博士，会庭中诏赐奇果，受赐者怀之，荣独举手奉以拜。光武笑指之，曰："杆真儒生也！"</p>
<p>　　《陈书》曰：徐孝克侍宴，无所食啖。至食散，当其前膳羞损减。帝密记，以问中书舍人管斌，斌自是伺之。见孝克以珍果内绅带中，斌当时莫识其意，后寻访，方知其以遗母。斌以启，宣帝嗟叹良久，乃敕："自今宴享，孝克前馔并遣将还，以饷其母。"时论美之。</p>
<p>　　《北史》曰：后魏淮阳王欣，好营产业，多所树艺。京师明妍，皆出其园。</p>
<p>　　《唐书》曰：李泳为河阳，所至以贪残为务。犒宴所陈果实，以木刻彩缋之。</p>
<p>　　《说文》曰：在木曰果，在草曰蓏。(郎果切。)</p>
<p>　　《山海经》曰：不周之山，爰有嘉果，其实如桃李，其叶华赤，食之不饥。</p>
<p>　　《符子》曰：赵之相者曰林氏，有九子，皆贤。国人美而称之，号曰九德之父，十德之门。赵王疾之。王乃使择其果之烦者伐之。其父曰："果之茂者，犹伐之，况其人乎？吾将以尔为累矣，去之则免！"乃携老持子，逃赵相於白云之岩，终身不返。赵人思之。</p>
<p>　　《郭子》曰：王丞相俭，帐下甘果盈溢，涉春败烂。</p>
<p>　　《吕氏春秋》曰：昔古朱襄氏治天下也，(炎帝别号，)多风。阳气畜积，万物散解，果实不成。故士达作为五弦之琴，以来阳气，以定群生。(士达，朱襄氏臣。)</p>
<p>　　《杜兰香传》曰：神女姓杜，名兰香，降张硕，常食粟饭，并有非时果。硕食之，亦不甘，然一食可七八日不饥。</p>
<p>　　《邺中记》曰：石虎有华林园，种众果。民间有明妍，虎作虾蟆车，四搏掘根，面去一丈，深一丈，合土载之，植之无不生。</p>
<p>　　阚骃《十三州记》曰：舍卫国在月氏南万里，果大如三斗〈土瓦〉。</p>
<p>　　《食经》曰：种明妍法：取好直枝，内着芋魁中种之。</p>
<p>　　张衡《东京赋》曰：奇树珍果，钩盾所职。</p>
<p>　　左思《魏都赋》曰：驰道周屈於果下。(刘逵注曰：汉厩旧有乐浪所献果下马，高三尺，以驾辇车。)</p>
<p>　　又《蜀都赋》曰：百果甲坼，异色同荣。</p>
<p>　　刘桢《鲁都赋》曰：芳果万名，攒罗广庭。霜滋露熟，时至则零。</p>
<p>　　《石崇金谷诗序》曰：杂果几乎万株。</p>
<p>　　陆机《与弟云书》曰：天渊池东南角，有果，各作一林，无处不有，纵横成行，一果之稼箠作一堂。</p>
<p>　　郭璞《五果赞》曰：果蓏之品，剖〈口筮〉因宜。虽曰微肴，贵贱有差。</p>
<p>　　○栗</p>
<p>　　《毛诗·山有枢》曰：山有漆，隰有栗。</p>
<p>　　《韩诗》曰："东门之栗，有靖家室。"栗，木名。靖，善也。言东门之外，栗树之下，有善人，可与成为室家者。</p>
<p>　　《毛诗疏义》曰：五方皆有栗，周、秦、吴、杨特饶。惟渔阳、范阳栗甜美长味。倭、韩国上栗，大如鸡子，亦短味不美。桂阳有栗，丛生，大如杼子。</p>
<p>　　《仪礼·士丧礼》曰：设豆右菹，南栗痘袁。</p>
<p>　　《大戴礼》曰：八月栗零。零也者，降也。零而后取之，故不言剥也。</p>
<p>　　《周礼·天官·笾人》曰：馈食之笾，其实栗。</p>
<p>　　《礼记·内则》曰：栗曰撰之。</p>
<p>　　《左传》曰：女贽不过榛、栗、枣、修，以告虔也。</p>
<p>　　《论语》曰：哀公问社於宰我，宰我对曰："夏后氏以松，殷人以柏，周人以栗，曰使民战栗。"</p>
<p>　　《尔雅》曰：栵，(例、列二音。)栭。(树似桷樕而卑小，子如细栗，可食，匠箔东亦呼为栭栗。)</p>
<p>　　《汉书》曰：种千树栗，其人与千户侯等。</p>
<p>　　谢承《后汉书》曰：豫章宗度拜定陵令，县人杜伯夷清高不仕，度与谈论，致枣、栗而已。</p>
<p>　　《魏略》曰：太子与锺繇书曰："窃见玉书称美，玉赤拟鸡冠，黄侔蒸栗。"</p>
<p>　　《魏志》曰：东夷韩国出大栗，如梨。</p>
<p>　　《宋书》曰：刘秀之为丹阳尹。先是，秀之从叔穆之为丹阳，与子弟厅事上宴。厅事柱有一穿，穆之谓子弟及秀之曰："汝等试以栗遥掷柱，入穿者，后必得此郡。"惟秀之独入焉，其言遂验。</p>
<p>　　又曰：王恭幼敏悟。年数岁时，祖母戏诸孙侄，散栗於床，群儿竞之，恭独不取。问其故，对曰："不取自当得赐。"由是中表异之。</p>
<p>　　《梁书》曰：沉约常侍宴，会豫州献栗，径寸半，帝奇之，问众栗事多少，与约各疏所知。约少帝三事。约出，谓人曰："此公护前，不让即羞死。"帝以其言不逊，欲抵其罪，徐勉固谏，乃止。</p>
<p>　　又曰：萧琛常预御筵，醉伏。上以枣投琛，琛乃取栗掷上，中面。御史中丞在席，帝动色曰："席中有人，不得如此，岂有说也？"琛曰："陛下投臣以赤心，臣敢报之以战栗。"</p>
<p>　　《庄子》曰：宋有狙公者，(好养猴者。)恐众狙之不驯於己也，先诳之曰："与若芧，(芧，栗也。)朝三而暮四，足乎？"众狙皆超然而怒。</p>
<p>　　《范子计然》曰：栗出三辅。</p>
<p>　　《庄子》曰：庄周游乎调陵之樊，(樊，蕃。)睹一异鹊，感周之颡，而集于栗林。(感，触也。)</p>
<p>　　又曰：古者禽兽多而人民少，於是皆巢居以避之，昼拾橡栗，暮栖木上，故命曰有巢氏之民。</p>
<p>　　《国语》曰：夫妇贽，不过枣、栗，以告虔也。(枣取蚤起，栗取战栗。虔，敬也。《曲礼》：妇人之贽：脯脩枣栗也。)</p>
<p>　　《韩子》曰：秦饥，应侯谓王曰："五苑之果蔬橡枣栗，以活民，请发之。"王曰："今发五苑以活民，是使有功与无功争取也。人生而乱，不如死治。"</p>
<p>　　《说苑》曰：田饶曰："果园梨栗，后宫妇人摭以相擿，而士不曾得一常。且夫财者，君之所轻也；世者，士之所重也。"</p>
<p>　　《吕氏春秋》曰：伊尹说曰："果之美者，江浦之橘，箕山之栗。"</p>
<p>　　《正部》曰：《玉府》云："赤如鸡冠，黄如蒸栗。"</p>
<p>　　卢毓《冀州论》曰：中山好栗，地产不为无珍。</p>
<p>　　卢谌《祭法》曰：春秋冬祠，皆用栗。</p>
<p>　　《会稽先贤传》曰：光武诏严遵诣行所，遇蜀都献橘、栗，上令公卿以下各以手所及取，遵独不取。上曰："不敢取者谁？"竹对曰："君赐臣以礼，臣奉君以忠。今赐无所主，臣是以不取。"</p>
<p>　　《西京杂记》曰：上林苑有侯栗、榛栗、瑰栗、峄阳栗。(峄阳太守曹宠所献，大如拳。)</p>
<p>　　《三秦记》曰：汉武帝果园，有大栗，十五枚为一升。</p>
<p>　　《水经注》曰：汝水湾中有地数顷，上有栗园，栗小殊不并，固安之实也。然赎贡三百石，以充天府。水渚，即栗植蘙。树高茂，望若屯云积气矣。林中有栗堂，甚闲敞，牧宰及英彦多所游薄。</p>
<p>　　《山海经》曰：南山，其上多栗。葛山、铜山，其木多栗。</p>
<p>　　《广志》曰：栗有侯栗、关中大栗，大如鸡子。</p>
<p>　　《晋宫阁名》曰：华林园中，栗一株，侯栗六株。</p>
<p>　　《华山记》曰：西山麓中有栗林，艺植以来，萧森繁茂。</p>
<p>　　《神异经》曰：东北荒中有栗树，高三十丈，栗径三尺，其壳赤，肉黄白，味甜，食之令短气而渴。</p>
<p>　　《地理记》曰：诸暨如拳之栗。(案，出会稽部也。)</p>
<p>　　杜宝《大业拾遗录》曰：洛阳仪鸾殿南有乌勃林、栗林；有蒲桃架四行，行长百馀步。</p>
<p>　　《岭表录异》曰：广州无栗，惟勒州山中有石栗，一年方熟，皮厚而肉少，味似胡桃人。熟时，或为群鹦鹉至啄食略尽。只此石栗，亦甚稀少。</p>
<p>　　王彪之赋曰：王檀侯栗。</p>
<p>　　王逸《荔枝赋》曰：北燕荐朔滨之巨栗。</p>
<p>　　蔡邕《伤故栗赋序》曰：人有折蔡氏祠前故栗者，故作斯赋。</p>
<p>　　王褒《僮约》曰：南安拾栗彩橘。(南安，县名。)</p>
</div>
</div>
<div class="bookvmiddle">
<a href="/guwen/bookv_15814.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15816.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
