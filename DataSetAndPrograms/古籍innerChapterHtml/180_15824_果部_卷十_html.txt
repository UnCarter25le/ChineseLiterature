
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·果部·卷十_古诗文网
</title>
<meta content="○龙眼《广雅》曰：益智，龙眼也。谢承《后汉书》曰：交趾七郡献龙眼。《广志》曰：龙眼树，叶似荔枝，蔓延缘木生，子大如酸枣，色异，纯甜无酸。《朱崖传》曰：果有龙眼。《交州记》曰：龙眼树" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15824.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>果部·卷十</b></span>
<a href="javascript:PlayBookv(15824)" style="margin-left:5px;"><img alt="" height="16" id="speakerimgBookv15824" src="/img/speaker.png" width="16"/></a>
<span id="bookvPlay15824" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○龙眼</p>
<p>　　《广雅》曰：益智，龙眼也。</p>
<p>　　谢承《后汉书》曰：交趾七郡献龙眼。</p>
<p>　　《广志》曰：龙眼树，叶似荔枝，蔓延缘木生，子大如酸枣，色异，纯甜无酸。</p>
<p>　　《朱崖传》曰：果有龙眼。</p>
<p>　　《交州记》曰：龙眼树，高五六丈，似荔枝而小。</p>
<p>　　《广州记》曰：龙眼子，似荔枝，七月熟。</p>
<p>　　《吴氏本草》曰：龙眼，一名比目。</p>
<p>　　《岭表录异》曰：龙眼之树如荔枝，叶小，壳青，黄色，形圆如弹丸，大核，如木槵子而不坚，肉白带浆，其甘如蜜。一朵恒三二十颗。荔枝方过，龙眼即熟，南人谓之荔枝奴。</p>
<p>　　左思《蜀都赋》曰：旁挺龙眼，侧生荔枝。</p>
<p>　　○榠楂</p>
<p>　　《齐书》曰：武帝幸丹阳郡，宴饮。郅捴恃旧，酒后狎侮同列。时王敬则执榠楂，以刀子削之，谓曰："杆非玄徽头，何事自吃之？"为左丞庾杲之所纠，以赎论。</p>
<p>　　《广志》曰：榠楂，其子甚酢，出西方。</p>
<p>　　○馀甘</p>
<p>　　《吴录·地理志》曰：高凉安宁县有馀甘，初食之味苦，后口中更甘。</p>
<p>　　《临海异物志》曰：馀甘子如梭形，出晋安侯官界中。馀甘、橄榄，同一果耳。</p>
<p>　　《云南记》曰：泸水南岸有馀甘子树，子如弹丸许，色微黄，味酸苦，核有五棱。其树枝如柘枝，叶如小夜合叶。</p>
<p>　　陈祈畅《异物志》曰：馀甘，大小如弹丸大，视之理如定陶瓜片。初入口如苦，忽咽口中，乃更甜美。盐而蒸之，尤美。可多食之。</p>
<p>　　《朱崖故事》曰：朱崖果有馀甘。</p>
<p>　　左思《吴都赋》曰：其果则丹橘、馀甘、荔枝之林。</p>
<p>　　○蒟子</p>
<p>　　《汉书》曰：番阳令唐蒙风晓南粤，南粤食蒙蜀枸枸酱。(注曰：枸音矩，枸树也。)如桑，其椹其长三二寸，酢，取其实以为酱。</p>
<p>　　《广志》曰：蒟子蔓生依树，子似桑椹，长数寸，色黑，辛如姜。以盐淹之，下气消食。出南安。</p>
<p>　　左思《蜀都赋》曰：筇杖传节於大夏之邑，伻泊流味於番乩戤乡。</p>
<p>　　○木瓜</p>
<p>　　《尔雅》曰：楙，木瓜。(郭璞症曰：实如小瓜，酢，可食。楙，音茂。)</p>
<p>　　《周礼·冬官下·弓人》职曰：取幹之道，木瓜次果桑。</p>
<p>　　《毛诗·卫·淇澳·木瓜》曰：投我以木瓜，报之以琼琚。(毛云：楙也。《诗义疏》曰：楙，叶似榛，实如小〈扁瓜〉瓜，上黄着中，令蚡香欲嘬者，蜜封，藏百日，食之也。)</p>
<p>　　《三国典略》曰：齐孝昭北伐库莫奚，至天池，以木瓜〈厂火〉毒鱼，鱼皆死而浮出。库莫奚窃相谓曰："池有灵鱼，犯之不祥！"乃出长城北道，齐主分兵追击，获牛羊七万，振旅而还。</p>
<p>　　《水经》曰：鱼复县地多木瓜树，有子大如甒，白黄，实甚苦香。《尔雅》之所谓"楙"也。</p>
<p>　　盛弘之《荆州记》曰：鱼腹县有固陵村，地多木瓜树，其子大者如甒。</p>
<p>　　《晋宫阁名》曰：华林园，有木瓜五株。</p>
<p>　　《广志》曰：木瓜子可藏。枝为杖，一尺百二十节。</p>
<p>　　《吴氏本草》曰：木瓜生夷陵。</p>
<p>　　《虎丘山疏》曰：山三面悉有木瓜。</p>
<p>　　何承天《木瓜赋》曰：惟兹木之在林，亦超类而独劭。方朝华而繁实，比沙棠而有耀。</p>
<p>　　○刘</p>
<p>　　《尔雅》曰：刘，杙也。(刘子生山中，实如梨，酢甜，核坚。出交趾。杙音弋。)</p>
<p>　　《吴录·地理志》曰：交阯羸倭县有刘子树，出山中，实如梨，而味酸美。郡内皆有之。</p>
<p>　　《南方草木状》曰：刘，三月华，七月、八月熟，其色黄，其味酢。出交趾、武平、兴古、九真。</p>
<p>　　《吴都赋》曰：梌刘御霜。</p>
<p>　　○郁</p>
<p>　　《周书》曰：夏食郁。(棣也。)</p>
<p>　　《毛诗·豳·七月》曰：六月食郁。(毛注曰：郁，棣。)</p>
<p>　　《诗义疏》曰：其树高五六尺，其实大如李，正赤，食之甜。</p>
<p>　　《魏王花木志》曰：郁薁树，高五六尺，实大如李，赤色，食之甘。</p>
<p>　　《广雅》曰：一名雀李，又名车下李，又有郁李，亦名棣，亦名薁李子。《毛诗·七月》"食郁及薁"，即郁李也。一名棣也。</p>
<p>　　《吕氏本草》曰：郁李，一名雀李，一名车下李，一名棣。</p>
<p>　　《晋宫阁名》曰：华林园，薁李一株。</p>
<p>　　司马相如《上林赋》曰：隐夫郁棣，合遝离支。</p>
<p>　　潘岳《闲居赋》曰：梅、杏、薁棣之属。</p>
<p>　　曹毗《魏都赋》曰：若榴、郁棣。</p>
<p>　　○杜梨</p>
<p>　　《尔雅》曰：杜，甘棠。(今之杜梨也。)</p>
<p>　　《山海经》曰：岷山，其木多棠。</p>
<p>　　《韩诗外传》曰：邵伯在朝，所司请召民。邵伯曰："不劳一身，而劳百姓，此非文王掷昃也。"於是庐於棠树之下，百姓大悦。诗人见而歌焉。</p>
<p>　　《毛诗·鹊巢·甘棠》曰：蔽芾甘棠，勿剪勿伐，召伯所茇。(毛云：甘棠，杜也。《诗义疏》曰：今棠梨也，一名杜梨。如梨而小，有甜、酢，可啖也。)</p>
<p>　　《毛诗·鹊蟀·杕杜》有杕之杜，生於道周。</p>
<p>　　陆氏《毛诗杜义》曰：杕杜，杜，赤棠也。与白棠同，但有赤白美恶。子白色者为白棠。白棠，甘棠也，多酸美滑。赤棠，子涩而酢者也。俗语涩如杜是也。木理亦赤，可以作弓材。</p>
<p>　　孙楚《杕杜赋序》曰：家弟以虞氏《梨赋》见示，余谓："岂以梨有用之为贵，杜无用之为贱？"故赋之。</p>
<p>　　○〈木耎〉枣</p>
<p>　　《晋宫阁名》曰：华林园，〈木耎〉(音软)枣四株。</p>
<p>　　《广志》曰：〈木耎〉枣，味如柿。晋阳楉〈木耎〉，肌细而厚，以供御。</p>
<p>　　《范子计然》曰：〈木耎〉枣，出汉中郡。</p>
<p>　　崔豹《古今注》曰：〈木耎〉枣，叶如柿，实似柿而小，味甘美。</p>
<p>　　司马相如《子虚赋》曰：楂、梨、梬、栗橘、柚芬芳。</p>
<p>　　左思《蜀都赋》曰：林檎、枇晁，橙、柿、梬楟。</p>
<p>　　○榛</p>
<p>　　《毛诗·邶·柏舟·简兮》曰：山有榛，隰有苓。</p>
<p>　　陆机《机毛诗疏义》曰：山有榛，枝叶似栗树，子似橡子，味似栗。枝茎可以为烛。</p>
<p>　　《毛诗·鄘·柏舟·定之方中》曰：树之榛、栗、椅、桐、梓、漆。</p>
<p>　　《诗义疏》曰：榛，栗属，有两种。其一种大小皮叶皆如栗，其子小，形似杼子，味亦如栗，所谓"树之榛栗"者也；其一种枝茎如木蓼，生高丈馀，作胡桃味，辽代上党皆饶。</p>
<p>　　《周礼·天官下·笾人》职曰：馈食之笾，其实榛。</p>
<p>　　《礼记·曲礼下》曰：妇人之贽，椇、榛、枣、栗。</p>
<p>　　《说文》曰：榛，似梓，实如小栗。</p>
<p>　　《山海经》曰：上申之山，下多榛、楉。(郭璞症曰：榛，似栗而小。)</p>
<p>　　任昉《述异记》曰：汉末，杨氏家园中产神榛二株。</p>
<p>　　张衡《七辨》曰：寒梨乾榛。</p>
<p>　　○柚(《尔雅音义》曰：或作櫾)</p>
<p>　　《尔雅》曰：柚，条也。(郭氏症曰：似橙，实酢，出江南。)</p>
<p>　　《尚书·禹贡》曰：扬州，厥苞橘柚。</p>
<p>　　《周书》曰：秋食橘、柚。</p>
<p>　　《毛诗·秦·车辚》曰：终南何有？有条有梅。</p>
<p>　　《列子》曰：吴越之间有木焉，其名曰柚，碧树而冬青，实丹而味酸。度淮北而化为枳焉。</p>
<p>　　《庄子》曰：三王五帝之礼义法度，譬犹楂、梨、橘、柚，其味相反，而皆適於口。</p>
<p>　　《淮南子》曰：天之所处，地之所载，皆生於一父母。故槐、榆与橘、柚，合而为兄弟。</p>
<p>　　《吕氏春秋》曰：果之美者，云梦之柚。</p>
<p>　　《山海经》曰：洞庭之山、纶山、铜山、贾超之山，其木多櫾。(郭璞症曰：柚，似橘而大。)</p>
<p>　　《盐铁论》曰：御史曰："孝武皇帝平百越，以为园圃，臣庶皆厌橘、柚。"</p>
<p>　　崔实《政论》曰：橘、柚之贡，尧、舜所不常御。</p>
<p>　　裴渊《广州记》曰：别有柚，号为雷柚，实如升大。</p>
<p>　　《广志》曰：成都有柚，大如升。</p>
<p>　　《博物志》曰：橘、柚类多，豫章郡出真者。</p>
<p>　　《风土记》曰：柚，大橘也，赤黄而酢也。</p>
<p>　　《神异记》曰：东方建春山外多柚。</p>
<p>　　《异苑》曰：南康归美山石城内，有甘、橘、柚。</p>
<p>　　《楚辞》曰：斩伐橘、柚，列树苦桃。</p>
<p>　　《楚辞》曰：杂橘、柚以为圃兮，列辛夷与椒槟。</p>
<p>　　司马相如《子虚赋》曰：橘柚芬芳。</p>
<p>　　《古诗》曰：橘柚垂华实，乃在深山侧。闻君好我甘，窃独自灯希。</p>
<p>　　扬雄《扬州牧箴》曰：彭蠡既潴，阳鸟剽擫。橘柚羽贝，瑶琨筱簜。</p>
<p>　　崔琦《七蠲》曰：于期江皋，实产橘柚，紫叶玄实，绿里朱茎。</p>
<p>　　郭璞《赞》曰：屈生嘉叹，以为美谈。</p>
<p>　　○椴</p>
<p>　　《尔雅》曰：櫠，椴也。(郭璞症曰：柚属，子大如盂，皮厚二三寸，中似枳，食之少味。)</p>
<p>　　○椹</p>
<p>　　《毛诗·駉颂·泮水》曰：翩彼飞鸮，集于泮林。食我桑椹，怀我好音。(黮，桑实。)</p>
<p>　　《后汉书》曰：献帝时，三辅大饥。九月，桑复生椹，人得以食。</p>
<p>　　《魏略》曰：杨沛为新郑长，课民益畜乾椹。会太祖西迎天子，无粮食，沛进乾椹。及太祖辅政，迁为邺令，赐其生口十人，绢百匹，欲以励之，报乾椹也。</p>
<p>　　《魏书》曰：袁绍在河北，军人仰枣、椹。</p>
<p>　　车频《秦书》曰：慕容垂围邺，百姓不得复田。民以桑椹为粮，相啖略尽。</p>
<p>　　《晋书·载记》曰：符登攻姚苌，苌据武都相持，累战，互有胜负。登军中大饥，收葚以供后。</p>
<p>　　《后魏书》曰：崔逞自燕奔魏，寻除御史。太祖攻中山，乏粮，问群臣取食之方。逞曰："取椹可以助粮。"太祖虽御侮慢，兵须食，乃听人取椹。</p>
<p>　　《北史》曰：后周赵肃为齐州别驾，有能名。其东邻有桑椹落其家，就遣人悉拾归其主，戒诸子曰："吾非以此求名。意者非机杼物，不愿侵人，汝等宜以为诫。"</p>
<p>　　《金楼子》曰：秦皇遣徐福求一寸椹。碧海掷晷有扶桑树，长数千丈，树两两同根生，更相依倚，是名为扶桑。仙人食期悁，而体作金光，飞腾心蕃也。</p>
<p>　　《汉武内传》曰：神仙上药，有扶桑丹椹。</p>
<p>　　《汝南仙贤传》曰：蔡君仲孝养老母。时赤眉乱，君仲取桑椹，赤黑异器。贼问之，答曰："黑者与母，赤者自食。"贼嘉之，与盐二升。</p>
<p>　　《世说》曰：张天锡为晋孝武所器，每人言话，无不竟日。颇有嫉之者，於坐问张："北方何物可贵？"张答曰："桑椹香甘，鸱鸮革响，醇酪养性，人无嫉心。"</p>
<p>　　《世说》曰：有王甲从北方来诣谢公，问："北方何果最胜？"甲云："桑椹最好。"谢公问："可以比方江东何果？"甲云："是黄甘之流。"公曰："君何乃尔妄语！"甲耻受妄语之名，恐宰相所贵，乃买骏马，候熟时，取数十枚，返以奉公。公食之，以为美，乃谓甲："杆味乃江东所无，而君近比黄甘！"於是引甲为宾客。</p>
<p>　　《世贽记》曰：有椹树，长数千丈，名为扶桑芝。仙人食期悁，而体作金色，飞翔心蕃。其树虽大，其叶则小，故如中夏之桑椹也。但椹稀而赤，九千岁一生实耳。</p>
<p>　　杨咳戤《洛阳伽蓝记》曰：愿会寺，中书舍郎王翊舍宅所立也。佛堂前生桑树一株，直上五尺，枝条横绕，柯叶旁布，形如羽盖。复高五尺，凡为五重，每一重叶椹各异。京时岳俗谓之神桑，观者成市，布施者甚众。帝闻而恶之，以为惑众，命给事黄门侍郎玄纪伐杀之。其日云雾晦冥，下斧之处，流血至地，见者莫不悲泣。</p>
<p>　　东方朔《神异记》曰：东方有树，高八十丈，敷张自辅。叶长一丈，广六七尺，名曰桑。上有椹，长三尺五寸，其围如数。</p>
<p>　　《异苑》曰：汉兴平玄年九月，桑再椹。时刘玄德军小沛，年荒穀贵，士众皆饥，仰以为粮。</p>
<p>　　又曰：北方有白桑，椹长数寸，食之甘美。</p>
<p>　　《广五行记》曰：晋武太玄中，太原王戎为郁林太守，泊舡新亭眠，梦人以七枚椹与之，著衣襟中。既悟，得椹如梦中。</p>
<p>　　傅休奕《桑椹赋》曰：繁实离离，含甘吐液。翠彩三变，或玄或白。嘉味殊滋，食之无斁。</p>
</div>
</div>
<div class="bookvmiddle">
<a href="/guwen/bookv_15823.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15825.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
