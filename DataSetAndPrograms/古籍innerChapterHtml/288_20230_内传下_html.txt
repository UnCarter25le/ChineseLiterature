
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
天玉经·内传下_古诗文网
</title>
<meta content="乾山乾向水朝趱，乾峰出状元。卯山卯向迎源水，骤富石崇比。午山午向午来堂，大将镇边疆。坤山坤向水坤流，富贵永无休。此卷首以乾坤震离分阴阳二局，其他仿此。乾山向上水朝乾，而乾峰大高方出" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_20230.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>内传下</b></span>
<a href="javascript:PlayBookv(20230)" style="margin-left:5px;"><img alt="" height="16" id="speakerimgBookv20230" src="/img/speaker.png" width="16"/></a>
<span id="bookvPlay20230" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%a8%e7%ad%a0%e6%9d%be">杨筠松</a></p>
<div class="contson">
<p>　　乾山乾向水朝趱，乾峰出状元。卯山卯向迎源水，骤富石崇比。午山午向午来堂，大将镇边疆。坤山坤向水坤流，富贵永无休。</p>
<p>　　此卷首以乾坤震离分阴阳二局，其他仿此。乾山向上水朝乾，而乾峰大高方出状元，非乾山又作乾向也。或曰：此回龙顾祖第一大地之格。如女女关天大斗。亦是此意。</p>
<p> 　　辨得阴阳两路行，五星要分明。泥鳅浪里跳龙门，渤海便飞身。</p>
<p> 　　阴阳有顺逆之不同，五行有倒颠之异路，苟能究其源而折纳之，辟若泥鳅之辈自能变化峥嵘。 </p>
<p>　　依得神为第一，官职无休息。穴上八分要知情，穴内卦装清。 </p>
<p>　　四神，四维也。水由生旺入四金墓地，则富贵悠久，乃穴上之卦耳。至若先天连山，后天归藏，人元周易三卦，为穿山透地折纳之用，所以收四吉，发三厅，取六亲，定贵人禄马，以集天地灵秀，乃穴内所装之卦，必清其本源而用之，亦可助吉。</p>
<p> 　　要求富贵三般卦，出分家贫乏。寅中巳亥水来长，五行向中藏。辰戌丑未叩金龙，动得永不穷。若还借库富后贫，自库乐长春。 </p>
<p>　　三般卦者，乃东西南北三卦也水神自本分父母合官旺来朝，主大富贵。若水自卦外来，不合官旺，主家渭退败。水流四金墓地曰动金龙，发福悠久。自库者水合天地二卦，乙丙趋戌、辛壬会辰是也。洁库者水归天卦库，不合地卦库，主骤富贵，而后代兴废不常。若水归地卦库，不合天卦库，则公位发福有差，必以四龙折水之法控制，方为全美。</p>
<p> 　　大都是起何方是，五行长生旺。大旆相对起高岡，职位在学堂。捍门官国华表起，山水亦同例。水秀峰厅出大官，四位一般看。 </p>
<p>　　山家长生峰峙为大都星起，同水朝合局，主出大贵。对官病方为炎旗，冠带为学堂，衰为捍门，死为官国，墓为华表，合龙回食巨武方，水朝峰秀，主大富贵盈显，发福极远。</p>
<p> 　　坎离水炎中天过，龙墀移帝座。宝盖凤阁四维朝，宝殿登龙楼。罡劫吊杀休犯著，四墓多消铄。金枝玉中四盂装，金箱玉印藏。 </p>
<p>　　大凡折纳天星。以子为帝座，午为龙墀，卯为将星，金水酉为华盖，太阴乾为龙楼，太阳坤为宝盖，佐尊艮为风阁，不曜巽为宝殿，紫气寅为金箱，申为玉印同感财已为金枝，亥为玉中，紫微辰为天呈，戌为天劫，丑为天吊，未为天杀，申为鬼劫，庚为劫杀，丙为帝释。炎烈壬为玄武，咸池乙为功曹，辛为直符，丁为帝辈，帝软癸为銮驾。其行龙折水得吉星逢生旺而贵显，合凶杀死逢死墓而多灾，乃吉凶祸福之玄窍也。 </p>
<p>　　帝释一神定州府，紫微同八武。倒排父母养龙神，富贵万余春。 </p>
<p>　　帝释即丙也，多为州府县治之向。亥为紫微，壬为八武。倒排父母者，如阴亥未作丙向，合寅申巽丙，官旺水朝同归戌乾，绕本分父母而去，为倒排父母，同养龙神，主富贵世享。</p>
<p> 　　识得父母三般卦，便是真神路。北斗七星去打劫，离宫要相合。 </p>
<p>　　父母卦即东西南北三卦共二父母也。真神路者，南北水火真神共一途，东西金木真神则殊途而同归。北斗者，子也，折纳天星以子午为天劫，子午相对，故曰打劫。相合者，坎离交嫡，水火既济，南北八神共一父母，山向水流但不出本分，为父母同途，故曰相合。 </p>
<p>　　更有一星佐尊贵，坤是金神位。甲庚丙壬四龙神，俱属阳干行。艮巽乾坤水向同，富贵足兴隆。辰戌丑未一路行，骤富振家声。 </p>
<p>　　坤为佐尊星，天分属金，甲庚丙壬属阳干，乾坤艮巽从阳向俱顺起五行以排九星，如合得三阳水朝，主富贵兴隆，若流归四墓，合天地二卦夫妇同归一路而行，主骤然富贵而家声远振也。昆举天分五行之阳位，则阴位可类推矣。 </p>
<p>　　依得卦中为第一，失卦军贼出。不依方卦失真传，何必乳谈天。 </p>
<p>　　言依天地玄空三卦立向。消纳水为第一吉福，失卦则贫贱闰生而军贼杂出矣。不遵父母东西南北务作用，则失地理正传，何必浮文妄谈天地也。 </p>
<p>　　子午卯酉四龙冈，作祖人财旺。水长百里佐君王，水短便道伤。 </p>
<p>　　子午卯酉乃五行自专旺位，来龙本此，大旺人财。吴公曰：子午名天劫星，卯为将星，酉为坐盖，其行水若自江河溪涧流神长远，合本分官旺应局，龙神雄壮，主出将相权臣。若水短带杀，初年必损人财，过沐洛之乡，主男女淫乱，风声丑陋。不合天卦，先出军职。兼龙弱主盗劫杀伤之祸。 </p>
<p>　　识得明阳两路行，富贵达京城。不识阴阳两路行，万丈火坑深。</p>
<p> 　　此承上文。开山立向，能明五行阴阳顺逆生死之法，主富贵显达于京华。不能明此阴阳五行颠倒之理，则误人陷于万文火坑，即经云“颠颠倒，二十四山有珠宝，逆顺行，二十四山有火坑”。 </p>
<p>　　前兼龙神前兼向，联珠莫相放。后兼龙神后兼向，排定阴阳算。明得零神与正神，指日入青云。不识零神及正神，代代绝除根。 </p>
<p>　　前兼后兼者，即天分前兼后、地卦后兼前。凡从五行阴阳顺逆而推吉凶祸福，皆由乎此。零神正神者，支为正，干为零，山向折水宜从零神五行而推，则指日可得富贵，若误用正神消纳，主一代暂富，而遂至败绝。乾甲丁联殊，即前兼后也，亥口P未联珠，即后兼前也。</p>
<p> 　　倒排父母是真龙，子息达天聪。顺排父母到子息，代代人财退。</p>
<p> 　　女L二节论四龙折水之法。古法以一龙为父母，二龙为子息，三龙为兄弟，四龙为孙嗣。折水宜由孙子以达父母，为倒排父母，吉；由父母以达子孙，凶。吴公曰：父子相生旺财帛，兄弟同生强官禄；父子相克主刑伤，兄弟相克换妻媳。乃折水关杀也。 </p>
<p>　　一龙宫中水便行，子息受艰辛。四三二一龙逆去，四子均荣贵。龙行位远主离乡，四位发经商。</p>
<p> 　　一折水初步自一龙而去，主子孙贫苦；自四三二一折水而行，则公位均发。折水出身曰龙行位远，主出外离乡；若复折归本分父母而去，则主经商得外财而归。此言折水要四三二一逆行。后言折水要一二三四顺去，同一《天玉》。同一《内传》，而所言不同，姑两存之。 </p>
<p>　　详味本文要四三二一逆行，又云一二三四顺行。总要顺不紊顺之序，逆不紊逆之序，更当酌之。 </p>
<p>　　时师不识挨星学，只作天心措。东边财谷引西归，北到南方推。老龙终日卧山中，何尝不易逢。止是自家眼不的，乱把山冈觅。 </p>
<p>　　此言时师不明挨星之法，只依天心十道立向，生旺水在东而误向收西，临冠水在北而妄向纵南。虽龙真穴正，流神失度，与弃尸同焉，能发富贵以福人哉？复云时师目不明，妄指山冈言祸福者，深戒之也。 </p>
<p>　　世人不知天机秘，泄破有何益。汝今传得地中仙，玄空妙难言。翻天倒地更玄玄，大外不易传。更有收山出杀诀，亦兼为汝说。相逢大地能几人，个个是知心。若还求地不种德，隐口深藏舌。 </p>
<p>　　此一节乃杨公授曾仙之喝语，言玄空之妙，其体玄而理微，用空而功神，不可以言语形容。翻天倒地者，玄空大分也；收山出杀者，玄空小五行也，复重言以结之。</p>
</div>
</div>
<div class="bookvmiddle">
<a href="/guwen/bookv_20229.aspx">上一章</a>
<a href="/guwen/book_288.aspx" style="border:0px;line-height:27px; height:27px;">目录</a>
<a href="/guwen/bookv_20231.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
