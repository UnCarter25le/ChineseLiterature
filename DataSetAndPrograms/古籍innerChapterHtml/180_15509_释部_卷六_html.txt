
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·释部·卷六_古诗文网
</title>
<meta content='○戒律《书》曰：武帝惑於佛教，朝贤多启求授戒。江革精信因果，而帝未知，谓革不奉佛法，乃赐革《觉意诗》五百字，又手敕革曰："果报不可不信。"革因乞授菩萨戒。又曰：' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15509.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>释部·卷六</b></span>
<a href="javascript:PlayBookv(15509)" style="margin-left:5px;"><img alt="" height="16" id="speakerimgBookv15509" src="/img/speaker.png" width="16"/></a>
<span id="bookvPlay15509" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○戒律</p>
<p>　　《书》曰：武帝惑於佛教，朝贤多启求授戒。江革精信因果，而帝未知，谓革不奉佛法，乃赐革《觉意诗》五百字，又手敕革曰："果报不可不信。"革因乞授菩萨戒。</p>
<p>　　又曰：陶弘景曾梦佛，授其菩萨记，云名为胜力菩萨，乃诣鄮县阿育王塔自誓，授五大戒。大同二年卒，遗令不须沭浴，以大袈裟覆衾蒙首足，弟子遵而行之。</p>
<p>　　又曰：陆杲素信佛法，持戒甚精，着《沙门传》三十卷。</p>
<p>　　又曰：萧昱字子贞，历位中书侍郎。每求试边州，武帝以其轻脱无威望，抑而不许。普通五年，徙临海郡，行至上虞，敕追还，令授菩萨戒。既至，恂恂尽礼，改意蹈道，持戒又精洁，帝甚善之。</p>
<p>　　《北齐书》曰：赵隐字彦深，专意玄门，崇敬佛道，虽年期颐，常持戒行。</p>
<p>　　《高僧传》曰：弗若多罗，此云功德华，罽宾人也。少出家，专精十诵律部。伪秦中，振锡入关，姚兴待以上宾之礼。先是，经法虽传，律藏未阐，鸠摩罗什闻多罗既善斯部，以秦弘始六年，集僧数百馀人，延请多罗诵出十诵胡本，罗什译为晋文，三分获二。多罗遘疾弃世，后有昙摩流支，此云法乐，西域人。弃家入道，偏以律藏驰名，以弘始七年秋达关中。初，弗若多罗诵出十诵，未拒鼬亡，庐山释惠远闻支既善毗尼，希得究竟律部，乃遗书通好。流支既得远书，乃与罗什共译十诵都毕，终椿："吾当更行无律教处。"於是游化馀方，不知所卒。</p>
<p>　　《毗婆沙论》曰：善分别戒，名为毗尼藏。《大智论》曰：诸罗汉问谁能明了集毗尼藏，皆言优婆离持律弟一。请就师子坐，问佛在何处说初毗尼戒，优婆离言："我闻佛在毗舍离，尔时须邻那迦兰陀长者子初犯戒，以是因缘，故结初罪，如是二百五十戒义，三部七法，八法，尼律，增一开杂部，善部，如是等八部十作。"《毗尼藏经》云：五戒：一不煞生，二不偷盗，三不邪淫，四不妄语，五不饮酒食肉，故云五戒。布施持戒，忍辱精进，禅定智惠，以法能度生死，故云六度。声、色、香、味、触、法，能坌污人之净心，故曰六尘。</p>
<p>　　○禅</p>
<p>　　《宝林传》曰：佛未涅槃时，每告弟子迦叶曰："吾以清净法眼涅槃，妙心实相正法将付与汝。汝可流布，无令断绝。"迦叶敬诺，惟然授教。迦叶传阿难，阿难付商那和修，自此转相传授，至般若多罗，并佛二十八师。般若多罗付菩提达磨。菩提达摩者，南天竺人也，梁普通中，泛海至于广州，后过江，上嵩山少林寺。达磨传惠可，惠可传僧璨，隐於皖山，璨传道信，道信传弘忍，弘忍传能惠能，惠能住韶州曹溪，是为六祖。</p>
<p>　　《高僧传》曰：释道立，不知何许人。出家事安公为师，隐覆舟山。岩居独立，不授供养，每潜入禅，辄七日不起。</p>
<p>　　○塔</p>
<p>　　《宋书》曰：谢尚尝梦其父曰："西南有气至，冲人必死，勿当其锋。家无一全，汝宜修福塔寺可禳之。若未暇立寺，可杖头刻作塔形，见有气来可拟之。"尚悟，惧未及造塔寺，遂刻小塔施杖头，恒置左右。后果有异氛遥见西南，从天而下，始如车轮，渐弥大，直冲尚家，尚以杖指之，氛便回散，阖门获全。气所经处，数里无复孑遗。遂於永和四年舍宅造寺，名庄严寺。宋大明中，路太后於宣阳门外造庄严寺，改此为谢镇西寺。</p>
<p>　　又曰：阿育王寺塔，阿育王即铁轮王。王阎浮提，一天下。佛灭后一日一夜，役鬼神造八万四千塔，此即其一。吴时居其地，以为精舍。孙綝寻除毁之，塔亦同灭。吴平后，诸道人复於旧处建立焉。晋元帝初渡江，更修饰之。其后有西河离石县胡人刘萨何遇疾暴亡，七日更苏，说云："观世音语云：'汝缘未尽，当得活，可作沙门。洛下斋、丹阳会稽并有阿育王塔，可往礼拜。'忽然醒寤。"因此出家，名惠达。游行至丹阳，未知塔处，讥悊越城西望，见长于里气色，因就礼拜，果是先阿育王塔所，屡放光明。由是定知必有舍利，集众就掘，得三石碑，有铁函，函中有银函，函中又有盛三舍利及爪发长一丈七尺，诏遣食门释云随使往迎之。先是，武帝改造阿育王等塔，出旧塔下舍利及佛爪发，发青绀色，众僧以手伸之，随手长短，放之则旋屈为蠡形。按经云："佛发青而细，犹如藕茎丝。"《佛三昧经》云："我昔在宫沭头，以尺自量，发长一丈二尺，放己右旋，还成蠡文。"则与帝所得同也。</p>
<p>　　《佛图澄传》曰：后赵尚书张离、张良家富，事佛起大塔。澄谓曰："事佛在於清净无欲，慈矜为心。檀越虽仪奉大法，而贪吝未己，游猎无度，积聚不穷，方授见世之罪，何福报之可希也？"</p>
<p>　　《洛阳伽蓝记》曰：永宁寺，熙平元年灵太后胡氏所立也。在宫前阊阖门南一里，中有九层浮图。初掘基至黄泉下，得金象三十躯，太后以为信法之徵。永熙三年，浮图为火所烧。后有人从东莱郡来，云见浮图於海中，光明照耀，俨然若新，海上之民咸皆见之，俄然雾起，浮图遂隐。</p>
<p>　　又曰：西方佛沙伏国国王造一塔，初成，用贞珠为罗网覆其上。於后数年，王乃思量，此珠罗网价值万金，我崩之后，恐人侵夺，复虑大塔破坏，无人修补，因解珠网以铜镬盛之，在塔西北百步掘地埋之。上种树名菩提，枝条四布，密叶蔽天，树下四面坐象各高丈五，恒有四龙典掌此珠，若兴心欲取，即有祸变。刻石为铭，属语将来，若此塔坏，劳烦后贤出珠修治。</p>
<p>　　○寺</p>
<p>　　《后汉书》曰：陶谦同郡人笮融聚众数百，往依於谦，谦授鹘广陵、下邳、彭城运粮，遂大起浮图。寺上累金盘，下为重楼，又堂閤周回，可容三千许人。作黄金涂象，衣以锦彩。每浴佛，辄多设饮饭，布席於路，其有就食及观者，且万馀人。</p>
<p>　　《宋书》曰：明帝以故宅起湘宫寺，费极奢侈。以孝武庄严寺刹七层，帝欲起十层，不可立，分为两刹。各五层。新安太守巢市之罢郡，还见帝，曰："卿至湘宫寺未？我起此寺，是大功德。"虞愿在侧曰："陛下起此寺，皆是百姓卖儿贴妇钱，佛若有知，当悲哭哀愍。罪高佛图，有何功德？"帝大怒，驰曳下殿。愿徐去，尾容。</p>
<p>　　又曰：巢市之甚聪敏，时百姓欲为孝武立寺，疑其名，尚之应声曰："掖墅天保。《诗》云：天保，下报上也。"时服其机速。</p>
<p>　　又曰：萧惠开丁父难，家素事佛，凡为起四寺，南冈下名曰禅冈寺，曲阿旧乡宅名曰禅乡寺，京口墓亭名曰禅亭寺，所封阳县名曰煨掴寺。</p>
<p>　　《梁书》曰：何氏自晋司空充，宋司空，尚之奉佛法，建立塔寺。至敬容，又舍宅东为伽蓝。趋权者因助造构，敬容并不拒，故寺堂宇颇为弘丽。时轻薄者因呼为众造寺。及敬容免职，出宅，止有常用器物及囊衣而己，竟无馀财。</p>
<p>　　又曰：谢举宅内山斋舍以为寺，泉石之美，殆若自然。举托情玄胜，尤长佛理，注《净名经》，尝自讲说。</p>
<p>　　又曰：武帝以三桥旧宅为光宅寺，敕周兴词与陆倕各制寺碑。及成，俱奏。帝以兴词所制自题。</p>
<p>　　又曰：江紑字含洁，幼有孝性。年十三，父蒨患眼，紑侍疾，将期月，衣不解带。夜梦一僧云，患眼者饮惠眼水必差。及觉，说之，莫能解者。与草堂寺智者法师善，往访之，智者曰："《无量寿经》云：'惠眼见贞，能度彼岸。'"蒨乃因智者启，舍同夏县界牛屯里舍为寺，乞赐嘉名，敕答曰："近见智者云惠眼，眼则五眼之一号，可以惠眼为名。"及就创造泄，故井水清冽，异於常水。梦中取水洗眼及煮药，稍觉有瘳，因此遂得差。</p>
<p>　　《南史》曰：王懿字仲德。父苗，仕苻坚，至二千石。苻坚之败，仲德年十七，及兄睿同起义兵，与慕容垂战，败，被重创走，与家属相失，路经大泽，困未能去，卧林中。有一小儿，青衣，年可七八岁，骑牛行，见仲德，惊曰："汉己食未？"仲德言饥，小儿去须臾复来，得饭与之。食毕欲行而暴雨，莫知津径。有一白狼至前，仰天而号，号讫，衔仲德衣，因渡水，仲德随后得济，与睿相及。渡河至滑台，复为翟辽所留。积年，仲德欲南归，乃弃辽芳泰山。晋太元末，徙居彭城。宋元嘉九年，又为徐州刺史。仲德三临徐州，威德着於彭城，立佛寺，作白狼、童子象於塔中，以在河北所遇也。</p>
<p>　　又曰：波斯国城外佛寺二三百所，梁大通二年，遣使献佛牙。</p>
<p>　　又曰：刘孝绰与到溉兄弟甚狎，溉少孤，宅近僧寺，孝绰谓僧物色也，抚手笑。溉知其旨，奋拳击之，伤口而去。</p>
<p>　　《三国典略》曰：齐王初为胡昭仪起大慈寺。未成，改为穆皇后大宝林寺，运石填泉，牛死无数。</p>
<p>　　《唐书》曰：会昌五年四月，括天下寺，凡大寺四千二百，兰若四万，僧尼二十六万五百。七月，敕并省天下佛寺，上州各留寺一所，中下州寺并废。上都、东都各留十寺，寺僧十人。</p>
<p>　　《洛阳伽蓝记》曰：白马寺，汉明帝所立也。佛教入中国之始，寺在西阳门外御道南。明帝梦见金人，长丈六，项珮日月光明，胡神号曰佛，遣使向西域求之，乃得金象焉。时以白马负经而来，因以为名。寺上经函常存，时放光明，曜於堂宇，是以道俗礼敬之，如仰贞容。</p>
<p>　　又曰：崇义里有京兆人杜子休宅。时有隐士赵逸，云是晋武时人，晋朝旧事多所记录，正光初来至京师，见子休宅，叹息曰："此中朝时太康寺也。"时人未之信，遂问寺之由，逸云："龙骧将军王濬平吴之后，始立此寺，本有三层浮图，用砖为之。"指子休园中曰："此是故处。"子休掘而验之，果得砖数万，并有石铭云："晋太康六年岁次乙巳九月甲戌朔八日辛巳，仪同三司、襄阳侯王濬敬造。"子休遂舍宅为灵应寺。</p>
<p>　　又曰：宜寿里内苞信县令段晖宅地下常闻有钟声，时见五色光明照於堂宇。晖甚异之，遂掘光所，得金象一躯，高三尺，并二菩萨趺，上铭云："晋泰始二年五月十五日侍中中书监荀勖造。"晖遂舍宅为光明寺。时人咸云："此地是荀勖宅。"</p>
<p>　　又曰：修梵寺有金刚，鸠鸽不入，鸟雀不栖。菩萨达摩云：得其贞相。</p>
<p>　　《建康实录》曰：晋许询舍永兴、山阴二宅为寺，家财珍异，悉皆是给。既成，启奏孝宗。诏曰："山阴旧为祗洹寺，永兴居为崇化寺。"造四层塔，物产既罄，犹欠露槃、相轮。一朝风雨，相轮等自备。时所访问，乃是剡县飞来。</p>
<p>　　又曰：一乘寺，梁劭陵王纶造。梁末贼起，遂延烧。陈尚书令江总舍堂宇寺，今之堂是也。寺门遍画凹凸花，代称张僧繇手迹，其花乃天竺遗法，朱及青绿缘所成，远望眼晕如凹凸，就视即平，世咸异之，拇墅凹凸寺。</p>
<p>　　又曰：牛头山西峰中有窟，不测深浅，古老相传，云辟支佛所出。梁武帝於窟穴下置寺，名曰仙窟寺。窟有一石钵盂，莫知所由来，形状甚古。唐神龙初，郑克俊取将入长安，乃开禅寺志公严屐也。</p>
<p>　　《高僧传》曰：释法度少出家，高士名僧绍隐居琅琊之摄山。及亡，舍所居山为栖霞精舍，请度居之。经岁许，忽闻人马鼓角之声，俄见一人持名纸通曰：靳尚度前见尚形甚都羽卫亦严致敬。己乃言曰："弟子主有此山七百馀年，法师道德所归，谨舍以奉给，并愿授五戒，永结来缘。"度为设会，授戒而去。</p>
<p>　　又曰：孙放西寺曾构倾颓，沙门支云惠谋欲建立。其日，有童子持纸莲花插故寺东面，相去十馀丈。於是建刹中标，正当华所。</p>
</div>
</div>
<div class="bookvmiddle">
<a href="/guwen/bookv_15508.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15510.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
