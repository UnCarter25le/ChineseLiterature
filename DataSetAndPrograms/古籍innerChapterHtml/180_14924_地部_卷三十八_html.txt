
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·地部·卷三十八_古诗文网
</title>
<meta content="○桥《说文》曰：桥，水梁也。榷，(音角。)水上横木，所以渡者。亦曰约，(音灼。)今谓之略彴。东楚谓桥为圯。《诗》曰：维鹈(音题。)在梁，不濡其翼。又曰：造舟维梁。又曰：有狐绥绥，在" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_14924.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>地部·卷三十八</b></span>
<a href="javascript:PlayBookv(14924)" style="margin-left:5px;"><img alt="" height="16" id="speakerimgBookv14924" src="/img/speaker.png" width="16"/></a>
<span id="bookvPlay14924" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○桥</p>
<p>　　《说文》曰：桥，水梁也。榷，(音角。)水上横木，所以渡者。亦曰约，(音灼。)今谓之略彴。东楚谓桥为圯。</p>
<p>　　《诗》曰：维鹈(音题。)在梁，不濡其翼。</p>
<p>　　又曰：造舟维梁。</p>
<p>　　又曰：有狐绥绥，在彼淇梁。</p>
<p>　　《尔雅》曰：梁莫大于溴梁。郭璞注曰：梁即桥也。或曰：梁，石桥也。石杠(音江。)谓之猗，(音寄。)亦曰石桥也。</p>
<p>　　《史记》曰：张良曾间从容出游下邳圯上，(楚人谓桥为圯。音怡。)有老父衣褐至良所，直堕其履圯下，顾谓良曰："孺子下取。"良下为取履，因长跪履之，父足受，笑而去。</p>
<p>　　又曰：文帝行出中渭桥，有一人从桥下走，乘舆马惊，使骑捕，属之廷尉。张释之治问。曰："县人来，(如淳曰：长安县人。)闻跸，匿桥下。久以为行过，既出，见车骑，即走耳。"廷尉奏：犯跸，当罚金。</p>
<p>　　又曰：西门豹发民凿十二渠引河水灌民田，到汉世而长吏以为十二渠绝驰道，相比近，不可。欲合渠水，且至驰道合三渠为一桥。邺人民父老不肯听长吏，以为西门君所为，贤君之法式不可更也。长吏终听置之。</p>
<p>　　《汉书》曰：薛广德为谏议大夫，上酎祭宗庙，出便门，欲御楼船。广德当乘舆，免冠顿首曰："宜从桥。"诏曰："大夫冠。"广德曰："陛下不听臣，臣自刎。以血污车轮，陛下不得入庙矣。"上不悦。光禄大夫张猛进曰："乘船危，就桥安。"上曰："晓人不当如是耶？"乃从桥。</p>
<p>　　《东观汉记》曰：班超讨焉耆王广，广遣其左将比鞬友奉迎，超赐而遣，焉耆见有苇桥之险，广乃绝桥，不欲令汉军入国，超更从他道渡。</p>
<p>　　《魏略》曰：驴分国往大秦，渡河桥长二百四十里。</p>
<p>　　又曰：洛阳城西洛水浮桥三处三柱，三公象也。</p>
<p>　　《魏志》曰：锺繇尝与族父瑜至洛阳，道遇相者曰："此童有贵相，然当厄水。"行未十里，渡桥马惊，堕水几死，而后至太傅。</p>
<p>　　又曰：景元四年伐蜀，锺会领十馀万众，分从斜谷入，先遣牙将许仪在前治道，会在后行，而桥穿马足陷，於是斩仪。</p>
<p>　　《蜀志》曰：先主为曹公所追，张飞距后，据水断桥，无敢近者。</p>
<p>　　《吴志》曰：凌统，字公续，从征合淝，为右部都督，时权彻军还，前部已发，魏将张辽等奄至津北，权使追还前兵，兵已远，势不相及也，统率亲近三百人扶杆权出，敌已毁桥之两板，策权马过，统复还战。</p>
<p>　　王隐《晋书》曰：杜预启建河桥于富平津，众论以为殷周所都，经圣贤而不作者，必不可作故也。预曰："昔造舟为梁，则河桥之谓也。"遂作桥，成，上从百官临会，举杯劝预曰："非君，此桥不立也。"预曰："非陛下之明，臣亦不获奉成圣制也。"众咸称善。</p>
<p>　　《后魏书》曰：崔亮为雍州刺史，城北渭水浅不通船，行人艰阻。会天大雨，山水暴至，浮出长木数百根，藉此为用，桥遂成立，百姓利之，至今犹名崔公桥。</p>
<p>　　又曰：于栗磾(音低。)从太宗南临孟津，谓栗磾曰："可作桥乎？"磾曰："杜预造桥遗事可想。"乃编次大船构桥於野坂，六军既济，太宗乃深叹焉。</p>
<p>　　《北齐书》曰：张亮守河州，文帝於上流放火船，欲烧河桥。亮乃备小艇百馀，皆载长锁，锁头施钉，火船将至，即驰小艇以钉之，引锁向岸，火船不得及，桥全，亮之计也。</p>
<p>　　《唐书》曰：韦景骏，神龙中，累转肥乡令，县北界漳水，连年泛溢，旧堤迫近水漕，虽修筑不息，而漂流相继。景骏审其地势，拓南数里，因高筑堤，暴水至，堤南以无患，水去，而堤北称腴田。漳水旧有架柱长桥，每年脩葺，骏又改造为浮桥，自是无复水患，至今赖焉。</p>
<p>　　《战国策》曰：豫让欲为智伯报仇，漆身吞炭，襄子当出，伏於桥下，至桥马惊，曰："是必豫让也"，求之果是。</p>
<p>　　《述征记》曰：方兴县鬼桥，忽一夜闻人呼唤声，车行雷骇，晓而石桥自成，家家牛皆喘息未定。</p>
<p>　　《齐地记》曰：秦始皇作石桥，欲渡海观日出处。旧说始皇以术召石，石自行至，今皆东首隐轸似鞭挞瘢，形似驰逐。</p>
<p>　　《英雄记》曰：公孙瓒击青州黄巾贼大破之，还屯广宗。袁本初自往征瓒，合战於界桥南二十里，绍将鞠义破瓒於界城桥，斩瓒。冀州刺史纲严又破瓒殿兵於桥上，即此梁也。</p>
<p>　　《寻阳记》曰：庐山上有三石梁，长数十丈，广不盈尺，窈然无底。吴猛将弟子登山，过此梁，见一翁坐桂树下，以玉杯承甘露浆与猛，又至一处，见数人，为猛设玉膏。猛弟子窃一宝，欲以来示世人，梁即化如指，猛使还宝，其梁复如故。</p>
<p>　　《三辅故事》曰：汉丞相夏侯婴墓，在饮马桥东大道南，人谓之马冢。</p>
<p>　　《三辅黄图》曰：秦始皇并天下，都咸阳，营殿：端门四达，以则紫宫；渭水贯都，以象天汉；横桥南渡，以法牵牛。</p>
<p>　　《襄阳耆旧记》曰：木兰桥，今之猪兰桥是也。刘季和於此桥东大养猪，襄阳太守曰："此猪屎臭，当易名猪兰桥。"初如戏言，而百姓遂易其名。</p>
<p>　　《郡国志》曰：漳水，建武十一年，造紫陌浮桥於水上，有天井堰。魏文侯时，西门豹为邺令，沉巫处也。</p>
<p>　　又曰：通门内有皋桥，即汉皋伯通居此，桥以得名。梁鸿赁舂之所。</p>
<p>　　常璩《华阳国志》曰：李冰造七桥，上应七星。故光武谓吴汉曰："安军宜在七星桥间也。"</p>
<p>　　又曰：昇迁桥，在成都县北十里，即司马相如题桥柱曰："不乘驷马高车，不复过此桥。"</p>
<p>　　又曰：万里桥在成都县南八十里，蜀使费祎使吴，诸葛亮送之於此。叹曰："万里之路始於此桥。"因名万里桥。</p>
<p>　　《地理志》曰：漳水出上党邺中，赵武帝於漳水造浮桥接紫陌，故号曰紫陌桥。</p>
<p>　　祖台之《志怪》曰：义兴郡溪渚长桥下有苍蛟，吞啖人，周处执剑桥侧伺，久之遇出，於是悬自桥上投下蛟背而刺焉，蛟数创，流血丹溪，自郡渚至太湖句浦乃死。</p>
<p>　　《水经注》曰：上虞县，亦名虞宾，舜避丹朱於此，故以名县。百官从之，故县北有百官桥。亦云禹与诸侯会，事讫因相虞乐，故曰上虞。二说不同，未详孰是。</p>
<p>　　《国语》曰：天根见而水涸，水涸而成梁，故夏令曰，十月而成梁，不使民患涉也。</p>
<p>　　《纪年》曰：周穆王七年，大起师，东至于九江，架鼋鼍以为梁。</p>
<p>　　崔鸿《十六国春秋后燕录》曰：慕容垂与刘牢之战于五丈桥桥津，晋大败。车骑将军慕容德等引兵要牢之五丈桥，牢之驰马跳五丈涧，会苻丕救至而免。</p>
<p>　　《孟子》曰：子产为政，以其乘车济人於溱洧。故孟子曰，可为惠而不知为政。</p>
<p>　　《抱朴子》曰：尾生与妇人期桥下，水至不去，以至溺死。虽有信，不如无也。</p>
<p>　　王充《论衡》曰：高丽国侍婢有气如鸡子来下之有娠，生子名东明。东明善射，王恐其害国，欲杀之。东明走至淹水，以弓击水，鱼鳖为梁，既度而鱼鳖解散。</p>
<p>　　《诸葛亮集》曰：亮上事曰，臣先进孟琰据武功水东，司马懿因水以二十日出骑万人来攻琰营，臣作车桥，贼见桥垂成，便引兵退。</p>
<p>　　○堰埭</p>
<p>　　《吴录》曰：句容县，大皇时，使陈勋凿开水道，立十二埭以通吴会诸郡，故船行不复由京口。</p>
<p>　　《晋中兴书》曰：兖州既平，谢玄患水道险涩，粮运艰难，壅吕梁水，立七埭以利运漕。</p>
<p>　　又曰：谢安筑埭於新城北，百姓赖之，故名召伯埭。</p>
<p>　　《述征记》曰：秦梁埭到召伯埭二十里，召伯埭至三救埭十五里，三枚埭到镜梁埭十五里。</p>
<p>　　《晋书》曰：李矩与汝南太守袁孚率众修洛阳千金堰，以利运漕。</p>
<p>　　《梁典》曰：天监十三年，魏降人王足陈计，求堰淮水以灌寿阳，引北方童谣曰："荆山为上格，浮山为下格，潼沱为激沟，并灌钜野泽。"武帝遂发徐杨筑之，令太子右卫率康絇护堰，作役人及战士二十万於锺离。南起浮山，北抵巉石，依岸以筑土，合脊於中流。十四年四月，堰将合，淮水漂疾，辄复决溃。众会之，或谓江淮之间多有蛟，能乘风雨，决坏崖岸，其性恶铁。因是引东西二冶故铁器，大则釜鬲，小则钅矍锄数千万斤，沉於堰所，仍不能合。乃伐树为井榦，填以巨石，加土其上，缘淮百里内，冈陵木石，无巨细必尽。负担者肩皆穿，夏日疾疫，士死者相枕，蝇虻昼合。是冬又寒甚，淮泗尽冻，士死者十七八，至十五年四月，堰乃成，其长九里，下阔百四十丈，上广四十五丈，高二十丈，军人安堵，列居于上。其水清洁，俯视居人坟墓，了然皆在其下，其寿阳戍因移置八公山上，夹淮数百里，皆水之所淹。人谓绚曰："四渎天所以节宣其气，不可久塞。"既而昏雾四日，雾解而堰决，杀万人，其声若雷，闻三百里，水中怪物随流而下，或人头鱼身，龙形鸟首，殊类诡状，不可胜名。今号其处为荆山堰，今涡口东岸是。</p>
<p>　　《后周书》曰：贺兰祥，太祖以泾渭溉灌之处，渠堰废毁，乃命祥修造富平堰，开渠引水东注於洛，功用既毕，民获其利。</p>
<p>　　《唐书》曰：张守珪为都督，瓜州也地多沙碛，不宜稼穑，每年少雨，以雪水溉田，至是渠堰尽为贼所毁，既地少林木，难为修葺。守珪设祭祈祷，经宿而山水暴至，大漂材木塞涧而流，直至城下，守珪使取充堰，於是水道复旧。</p>
<p>　　《晋后略》曰：张方围京邑，决千金堰水，沟渠枯涸，井多无泉。</p>
<p>　　《邺中记》曰：当魏文侯时，西门豹为邺令，堰引漳水激邺以富魏之河南，后史起为邺令，引鄣水十二渠灌溉於魏田数百顷，魏益丰实，后废堰田荒。魏时更修通天并堰，邺城西南漳水十八里中细流东注，邺城南二十里中作二十堰。</p>
<p>　　《语林》曰：陈协数日辄进阮步兵酒一壶，后晋文王修九龙堰，阮举协，文王用之，掘地得古承水铜龙六枚，堰遂成也。</p>
<p>　　《魏郡图经》曰：惬山，古堰也，今谓之惬山，即汉成帝时河决金堤，盖於此运土以塞河，颇惬当时人心，故谓之惬山。在今魏县西。</p>
<p>　　戴延之《西征记》曰：金瀍谷三水合处有千金堨，(音曷)即魏陈思王所立，引水东灌，民今赖之。又《九州要记》云，洛阳千金堨傍有九龙祠存。又《地理书》曰，穀水出为湖沟，置千金堰以堰之。</p>
</div>
</div>
<div class="bookvmiddle">
<a href="/guwen/bookv_14923.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_14925.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
