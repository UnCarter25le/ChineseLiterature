
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·天部·卷七_古诗文网
</title>
<meta content="○星下《河图》曰：以德布精，上为众星。《龙鱼河图》曰：太白之精，下为风伯之神，主司非星辰之气。下为灵星之神，主得土。《河图·帝秘微篇》曰：帝淫泆，政不平，则奎有角。《异苑" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_14858.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>天部·卷七</b></span>
<a href="javascript:PlayBookv(14858)" style="margin-left:5px;"><img alt="" height="16" id="speakerimgBookv14858" src="/img/speaker.png" width="16"/></a>
<span id="bookvPlay14858" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○星下</p>
<p>　　《河图》曰：以德布精，上为众星。</p>
<p>　　《龙鱼河图》曰：太白之精，下为风伯之神，主司非星辰之气。下为灵星之神，主得土。</p>
<p>　　《河图·帝秘微篇》曰：帝淫泆，政不平，则奎有角。</p>
<p>　　《异苑》曰：陈仲弓从诸子侄造荀季和父家。于时，德星聚，太史奏："五百里内有贤人聚。"</p>
<p>　　《杂兵书》曰：春，斗为天关，轸为地梁。夏，角为天关，参为地梁。</p>
<p>　　又曰：四帚星，四向守之，君有德，天下丰熟。</p>
<p>　　《古辩异》曰：仰观天形如车盖，众星累累如连珠。</p>
<p>　　张衡《灵宪》曰：星者，体生於地，精成於天，列居错峙，各有攸属。中外之官常明者百有二十，可名者三百二十，为星二千五百，微星之数盖一万一千五百二十。庶类蠢蠢，咸得系命，不然，何以总而理诸？</p>
<p>　　徐整《长历》曰：大星径百里，中星五十，小星三十，北斗七星间相去九千里，皆在日月下。</p>
<p>　　《天文要集》曰：七公，天之相也；三公，廷尉之象也；上星上公也，次星中公也。星明则七辅强。</p>
<p>　　《天官·星占》曰：岁星，其国齐，其位东方，苍帝之子，人主之象也。其色明而内实暗，天下安宁。夫岁星所居国，人主有福，不可加以兵。岁星一曰摄提，一曰重华，一曰应星，一曰经星，一曰修人。岁星动，人主怒。无光，仁道失。岁星顺行，仁德加也。岁星，农官也。主五穀，春不劝农则岁星盈缩，所在之国不可以罚。小则民多病，大则喜。</p>
<p>　　又曰：荧惑主夏，位在南，赤帝之子，方伯之象也。为天侯，主岁成败，司察妖孽，所往有兵为乱，为贼、为疾、为丧、为饥、为兵，盖天下不理也。东西南北无有常，出则有兵，入则散，周旋止息，乃为死丧。</p>
<p>　　又曰：镇星主德，女主之象也。所居国有德，不可以军加也。</p>
<p>　　又曰：辰星，北之位，黑帝之子，宰相之祥也。一名安调，一名熊星，一名钓星，一名伺晨，主德，常行四仲，当出不出，天下旱，色黄，五穀熟；色白，中谋泄；色青，大臣忧。</p>
<p>　　又曰：太白，位在西方，白帝之子，天将之象也。一名天相，一名大正，一名大臣，一名大皓，一名明星。</p>
<p>　　又曰：紫微者，天之帝座也。一名天营，一名长垣。</p>
<p>　　又曰：北辰者，一名天关，一名北极。极者，紫宫太一座也。太微者，天阖也。南端门间十星，分为左右掖，太微之宫，天子之庭，五帝之座也。北斗为帝车，运於中央，临制四方。北斗魁第一星少微，一名处士。星明大而黄泽，即贤士举，忠臣用。招摇者，常阳也。一名矛盾，胡星也。</p>
<p>　　《荆州星占》曰：五星，天府，一名天法，主察奸谋。</p>
<p>　　又曰：轩辕，主雷雨之神，旁侧郎位，主宿卫。</p>
<p>　　又曰：河鼓，一名三武，一名天鼓。</p>
<p>　　又曰：市，天子旗帜也，大明则籴贱。</p>
<p>　　又曰：五车，一名天库，凡十四星。五车中有三柱三星，若不见，兵尽起。</p>
<p>　　又曰：心为天王，其宿三星，一名天司空。</p>
<p>　　又曰：箕舌一星，动则大风至，不出三日。</p>
<p>　　又曰：箕宿四星，第二星一名风后。</p>
<p>　　又曰：太白出东北为观星，出东南为明星，出西方为太白。</p>
<p>　　杨泉《物理论》曰：星者，元气之英，水之精也。</p>
<p>　　又曰：日月之精为星辰，星辰生於地。</p>
<p>　　又曰：星，元气之英，日精也。二十八宿度数有常，故谓恒星。</p>
<p>　　《盐铁论》曰：常星犹公卿也，众星犹万民也，列星正则众星齐，常星乱则众星坠矣。</p>
<p>　　崔豹《古今注》曰：汉明帝为太子时，令乐人作歌诗曰"星重辉"，言太子比德，故云重也。</p>
<p>　　庾阐诗曰：玄景如映璧，繁星如散锦。</p>
<p>　　○瑞星</p>
<p>　　《易坤灵图》曰：至德之萌，五星若贯珠。</p>
<p>　　《尚书中候》曰：帝尧即政，景星出翼。</p>
<p>　　《尚书考灵曜》曰：天地开辟，元历名月首，甲子冬首。日月五星，俱起牵牛。初，日月若悬璧，五星若编珠。</p>
<p>　　《史记》曰：黄帝时，景星见，形如半月，可以夜作。</p>
<p>　　又曰：南极老人星见，则天下安。</p>
<p>　　《汉书》曰：高祖初入关，五星聚於东井，秦分野。</p>
<p>　　司马迁《天官书》曰：景星，其状无常，常出有道之国。</p>
<p>　　朱宣《帝王世纪》曰：神农氏之末，少昊氏娶附宝，见大电光绕北斗，枢星照郊，感附宝，孕二十月，生黄帝於寿丘。</p>
<p>　　《魏志》曰：桓帝时有黄星见楚宋之分，殷馗言："后五十岁当有真人起梁沛间，其锋不可当。"其后五十年，曹公破袁绍，天下莫敌矣。</p>
<p>　　《晋中兴书》曰：元帝渡江，岁、镇、辰、太白等四星聚於牛女间。</p>
<p>　　《禹时钧命决》曰：星累累若贯珠，炳炳如连璧。</p>
<p>　　《帝命验》曰：有人雄起，戴玉英，履赤矛。郑玄注曰："赤矛，瑞星名。"</p>
<p>　　《河图》曰：大星如虹，下流华渚，女节意感，生白帝也。</p>
<p>　　孙氏《瑞应图》曰：景星者，大星也。状如半月，生於晦朔，助月为明，王者不私人则见。</p>
<p>　　又曰：王者承天，则老人星临其国。</p>
<p>　　《天文录·星占》甘氏曰：五星同色，天下偃兵，百姓安宁，歌舞以行，不见疾疹，五穀大昌。</p>
<p>　　《文子》曰：精诚内形，气动於天，则景星见。</p>
<p>　　《列星图》》曰：流星贯昴，修纪感而生禹。</p>
<p>　　○妖星(附)</p>
<p>　　刘向《洪范传》曰：彗者，去秽布新者也。此天所以去无道而建有德也。</p>
<p>　　郑玄曰：彗星主扫除。</p>
<p>　　又曰：彗星者，君臣失政，浊乱三光，五星逆错，变气之所生也。</p>
<p>　　《传》曰：昭十七年，冬，有星孛于大辰，西及汉。申须曰："彗，所以除旧布新也。"</p>
<p>　　又曰：昭二十六年，齐有彗星，齐侯使禳之。晏子曰："无益也，祗取诬焉。天道不慆，不贰其命，若之何禳之？且天有彗也，以除秽也。君无秽德，又何禳焉？《诗》曰：'惟此文王，小心翼翼。昭事上帝，聿怀多福。厥德不回，以受方国。'君无违德，方国将至，何患于彗？"</p>
<p>　　《尔雅》曰：彗星为欃枪。</p>
<p>　　《春秋考异邮》曰：鲸鱼死而彗星出。(亦出《淮南子》。)</p>
<p>　　《尚书帝命验》曰：天鼓动，玉弩发，天下惊。</p>
<p>　　《史记》曰：蚩尤旗类彗而后曲，象旗。见则王者征伐四方。</p>
<p>　　又曰：齐景公三十二年，彗出。公坐柏寝，叹曰："堂乎，堂乎！谁有此乎？"群臣皆泣，晏子笑。公怒，晏子曰："臣笑群臣谀甚。"景公曰："彗星出东北，当齐野，寡人以忧。"晏子曰："君高台深池，赋敛如弗得，刑罚恐弗胜，茀星将出，彗星何惧乎？"公曰："可禳乎？"晏子曰："使神可祝而来，亦可禳而去也。百姓苦怨以万数，而君今一人禳之，安能胜众口乎？"</p>
<p>　　又《天官书》曰：天狗状如奔星，有声，其下止地，类狗。望之如火光炎炎冲天。其下圆如数顷田处，上锐则黄色千里，破军杀将。</p>
<p>　　又曰：长庚如一匹布著天，见则兵起。</p>
<p>　　《汉书》曰：献帝初平四年有流星八九丈，西北行，有声如雷，望如火照地，是曰天狗。金门之山有赤犬，其声下者，有兵也。</p>
<p>　　又曰：哀帝建平二年，彗出牵牛，日、月、五星所从起，历数之元，三正之始。彗而出之，改更之象也。其后王莽篡国。</p>
<p>　　又曰：枉矢，类大流星，蛇行而苍黑，望如有毛。</p>
<p>　　又曰：邹阳上书曰："卫先生为秦画长平之事，太白食昴，昭王疑之。"</p>
<p>　　《汉书·天文志》曰：凡月蚀五星，其国皆亡：岁以饥，荧惑以乱，镇以杀，太白强国以战，辰以女乱。</p>
<p>　　又曰：始皇之时，十五年间彗星四见，久者八十日，长或竟天。后秦并六国，外攘四夷，死者如乱麻。</p>
<p>　　《后汉书》曰：安帝永初二年正月，太白昼见，占云：为强臣。是时邓氏方盛，此其应也。</p>
<p>　　《续汉书》曰：灵帝光和中，国星见东南，如炬，十余日。其后黄巾张角起，袁绍、董卓乱。</p>
<p>　　《西汉词圃》曰：项籍之败，星孛大角。</p>
<p>　　《吴志》曰：孙权时有长星从东南出，群星从之。</p>
<p>　　又曰：司马宣王围公孙渊，夜有大流星，长数十丈，坠襄平东。及渊走当流星处斩之。</p>
<p>　　《晋书》曰：张华为司空，中台星拆，少子韪劝华逊位，华云："天道玄远，须修德以应之。"</p>
<p>　　孙氏《晋阳秋》曰：有星赤而芒角，自东北往西南没于诸葛亮营，俄而亮卒。</p>
<p>　　又曰：会稽谢敷，字庆绪，隐若耶山。初，月犯少微星，少微一名处士星。时戴逵名著於敷，时人忧之。俄而敷死，故会稽人士嘲曰："吴中高士，求死不得死。"</p>
<p>　　《宋书》曰：吴孙休永安元年，有诸子群嬉，中有异眼，光芒爚爚外射，诸儿问之，曰："我荧惑也，将示尔三公归于司马。"言毕乃耸身而跃，仰视之，若曳一匹练，有顷而没。后四年蜀亡，六年魏废，二十一年吴平，是归司马也。</p>
<p>　　又《沈怀文传》曰：时荧惑守南斗，上乃废西州旧馆，使西阳王子尚移居东城以厌之。怀文曰："天道示变，宜应之以德。今虽空西州，恐无益也。"</p>
<p>　　《唐书》曰：有星孛于虚、危，历于氐，百余日乃灭。太宗谓群臣曰："天见彗星，是何妖也？虞世南曰："昔齐景公时有彗星见，公问晏婴，对曰：'公穿池沼畏不深，起台榭畏不高，刑罚畏不重，是以天见彗星，为公诫耳。'景公惧而修德，后十六日而星没。臣闻天时不如地利，地利不如人和，若德义不修，虽获麟凤，终是无补。但政事无阙，虽有灾，何损於时？然愿陛下勿以功高古人而自矜伐，勿以太平渐久而自骄怠，慎终如始，彗星虽见，未足为忧。"</p>
<p>　　又曰：元和八年，太白犯上，相历执法，占者言："今之三相皆不利，始轻末重。"月余，李绛以足疾免；明年十月，李吉甫以暴疾卒。九年六月，武元衡为盗所害。</p>
<p>　　又曰：李晟初屯渭桥，时荧惑守岁，久之方退，宾介或劝曰："今荧惑已退，皇家之利也，可速用兵。"晟曰："天子外次，人臣但当死节，垂象玄远，吾安知天道耶！"至是，谓参佐曰；"前者士大夫劝晟出兵，非敢拒也，且军可用之，不可使知之。常闻五纬盈缩无准，晟惧复来守岁，则我军不战而自溃矣。"参佐叹服，皆曰："非所及也。"</p>
<p>　　又曰：傅奕，相州邺人也。尤晓天文历数。隋开皇中，以仪曹事汉王谅。举兵，谓奕曰："今兹荧惑入井，是何祥也？"奕对曰："天上黄道经其中，正是荧惑行路所涉，不为怪异，若荧惑入地上井，是为灾也。"</p>
<p>　　郭子横《洞冥记》曰：武帝尝见彗星，东方朔折指星之木以授帝，帝以指彗，彗遂没。星出之夜，野兽皆鸣，或说为兽鸣星。</p>
<p>　　《吕氏春秋》曰：宋景公时，荧惑在心，公召子韦问焉，子韦曰："祸当君，可移於相。"公曰："相所与理国家也。"曰："可移於百姓。"曰："百姓死，寡人将谁为君？"曰："可移於岁。"公曰："岁饥，人饿必死焉。为人君而杀其人，谁以我为君乎？"子韦曰："君有至德之言三，天必三赏君，荧惑必徙三舍。"后果三徙。</p>
<p>　　《晏子春秋》曰：景公时，荧惑守虚，期年不去。晏子曰："虚，齐之分野，当强为善。公乃去冤聚之狱，振孤敬老。行之三日，而荧惑迁。</p>
<p>　　《尉缭子》曰：昔楚将军子正与齐战，未合，初夜，彗星出，柄在齐，所在胜，不可击。子正曰："彗何知？"明日与齐战，大破之。</p>
<p>　　《天文录》曰：积尸，大陵之尸也。石氏曰：积尸明有大丧，死人如立丘山也。</p>
<p>　　又曰：孛星者，彗星之属也。偏指曰彗，芒气四出曰孛。孛，谓孛孛然也。</p>
<p>　　又曰：五星反羽，其下之国不可久处。反羽者，光芒上大下小，状如反羽也。</p>
<p>　　又曰：昴者，天之耳也。主西方。故《尔雅》曰："西陆，昴也。"</p>
<p>　　《星赞》曰：昴主狱事，典治囚也，又胡星也。一曰旄头。旄头者，天执罕毕，前驱者之所罚也。</p>
<p>　　《河图稽耀钩》曰：辰为枉矢，流射所诛。</p>
<p>　　又曰：荧惑散为蚩尤旗，主惑乱。</p>
<p>　　又曰：太白散为天狗，主兵</p>
<p>　　又曰：岁星流为国皇，主内难。</p>
</div>
</div>
<div class="bookvmiddle">
<a href="/guwen/bookv_14857.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_14859.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
