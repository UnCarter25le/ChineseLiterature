
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·四夷部·卷二十·北狄一_古诗文网
</title>
<meta content='○总叙北狄上《说文》曰：狄，犬种，字从"犬"。狄之言淫僻也。《白虎通》曰：狄者，易也，言僻易无别。《风俗通》曰：胡者，谨按《汉书》，山戎之别种也。貊者，略也，云' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15650.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>四夷部·卷二十·北狄一</b></span>
<a href="javascript:PlayBookv(15650)" style="margin-left:5px;"><img alt="" height="16" id="speakerimgBookv15650" src="/img/speaker.png" width="16"/></a>
<span id="bookvPlay15650" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○总叙北狄上</p>
<p>　　《说文》曰：狄，犬种，字从"犬"。狄之言淫僻也。</p>
<p>　　《白虎通》曰：狄者，易也，言僻易无别。</p>
<p>　　《风俗通》曰：胡者，谨按《汉书》，山戎之别种也。貊者，略也，云无礼法。又胡者，互也，其被发左衽，言语贽币，事殊互也。</p>
<p>　　《晋中兴书》曰：胡者，北狄之总名也。</p>
<p>　　《诗》曰：《采薇》，遣戍役也。文王之时，西有昆夷之患，北有玁狁之难，以天子之命，命将帅遣戍役，以守卫中国，故歌《采薇》以遣之，《出车》以劳还，《杕杜》以勤归也。采薇采薇，薇亦作止。(薇，菜。作生也。西伯将遣戍役，先与之期以采薇之时。今薇生矣，可以行矣。重言"采薇"，丁宁行期也。)曰归曰归，岁亦暮止。(又丁宁归期，定其心也。)靡室靡家，玁狁之故。不遑启居，玁狁之故。(玁狁，北狄也。古者师出不逾时，今薇生而行，岁晚乃归，使汝无室家夫妇之道，不暇跪居者，有玁狁之难也。)</p>
<p>　　又曰：我戍未定，靡使归聘。(聘，问也。定，止也。我方守於北狄，未得止息，无所使归问言，所以忧也。)</p>
<p>　　又曰：戎车既驾，四牡业业。岂敢定居？一月三捷。(一月之中，三有胜功，谓侵也、伐也、战也。)</p>
<p>　　又曰：岂不日戒？玁狁孔棘。(戒，警敕军事也。孔，甚。棘，急也。言君子小人，岂不日相警戒乎？猃狁之难甚急，预述其苦以劝之。)</p>
<p>　　又曰：王命南仲，往城于方。出车彭彭，旂旐央央。(王，殷王也。南仲，文王之属方，朔方近猃狁之国也。彭彭，驷马貌。王使南仲为将，率往筑城於朔方，为军垒以御北狄之难。)天子命我，城彼朔方。赫赫南仲，玁狁于襄。(襄，除也。)</p>
<p>　　又曰：昔我往矣，黍稷方华。今我来思，雨雪载涂。王事多难，不遑启居。(途冻释也。黍稷方华，朔方之地六月时也，以此出征，至春冻始释而来反。)</p>
<p>　　又曰：执讯获丑，薄言还归。(讯，言。丑，众也。执其可言问所获之众以归者当献之。)赫赫南仲，玁狁于夷。(夷，平也。)</p>
<p>　　又曰：《六月》，宣王北伐也。(《六月》，言周室微而复兴，美宣王之北伐也。)六月栖栖，戎车既饬。四牡骙骙，载是常服。(栖栖，简阅貌。饬，正也。日月为常，服，戎服也。记六月者，盛夏出兵，明其急也。)玁狁孔炽，我是用急。(炽，盛也。此序吉甫之意也。北狄来侵甚炽，故王以急遣我。)</p>
<p>　　又曰：玁狁匪茹，整居焦获。侵镐及方，至于泾阳。(焦获，周地名也，接于猃狁者也。匪，非也。茹，度也。镐与方，皆北方地名。言猃狁之来侵，非其所当度为也，乃自整齐而处周之焦获，来侵至泾水之北，言其太恣也。)</p>
<p>　　又曰：薄伐玁狁，至于太原。(言遂出之而已。)</p>
<p>　　又曰：文武吉甫，万邦为宪。(吉甫，尹吉甫也，有文有武。宪，法也。吉甫此时大将也。)吉甫燕喜，既多受祉。(祉，福也。吉甫既伐猃狁而归，天子以燕礼乐之，则欢喜矣，又多受享赐也。)</p>
<p>　　又曰：显允方叔，征伐玁狁。(方叔先与吉甫征伐猃狁。)</p>
<p>　　又曰：《车攻》，宣王复古也。宣王能内修政事，外攘夷狄，复文武之境土。</p>
<p>　　又曰：《渐渐之石》，下国刺幽王也，戎狄叛之。(山石渐渐然高峻，不可登而上，喻戎狄众强而无礼，不可得而复也。)</p>
<p>　　又曰：《何草不黄》，下国刺幽王也。四夷交侵，中国背叛，用兵不息，视民如禽兽。(用兵不息，自岁始至岁晚，何草不黄？)</p>
<p>　　《礼》曰：北方曰狄，衣羽毛，穴居，有不粒食者。</p>
<p>　　《周礼》曰：职方氏，掌天下之图，以掌天下之地，辨其帮国、都鄙、四夷、八蛮、七闽、九貉、五戎、六狄之人民与其财用、九谷、六畜之数要，周知其利害。(北方曰貉、狄。四、八、七、九、五、六，周之所服国数也。利，金锡竹箭之属；害，神奸铸鼎所象百物也。)</p>
<p>　　又曰：司隶，掌五隶之法，辨其物而掌其政令。(五隶，谓罪隶四狄之属也。物，衣服兵器之属。)夷隶，掌养牛马与鸟言。(郑司农云：夷、狄之人，或晓鸟兽之言，故《春秋传》曰："介葛庐闻牛鸣，曰：'是生二牺，皆用矣。'"是以夷隶职掌与兽言。)</p>
<p>　　《左传》曰：北戎侵郑，郑伯御之，公子突曰："戎轻而不整，贪而无亲，胜不相让，败不相救。"</p>
<p>　　又曰：晋里克帅师，梁由靡御，以败狄于采桑。(平阳北屈县西南有采桑津。)梁由靡曰："狄无耻，从之必大克。"(不耻走也。)里克曰："惧之而已，无速众狄。"</p>
<p>　　又曰：晋侯败狄于箕，郤缺获白狄子。(白狄，狄之别种也。故西河郡有白部胡。)</p>
<p>　　又曰：鄋瞒侵齐，(鄋瞒，狄国名。)遂伐鲁。鲁使叔孙得臣败狄于咸，获长狄侨如，富父终甥扌春其喉，以戈杀之，埋其首於子驹之门。</p>
<p>　　又曰：赤狄侵齐，又侵晋，取向阴之禾。晋灭赤狄潞氏，以潞子婴儿归。(潞，赤狄之别种也。)</p>
<p>　　又《成下》曰：潞子婴儿之夫人，晋景公之姊也。酆舒为政而杀之，又伤潞子之目。晋侯将伐之，诸大夫皆曰："不可。酆舒有三俊才。"伯宗曰："狄有五罪：不祀一也；嗜酒二也；弃仲章而夺黎氏地，三也；虐我伯姬，四也；伤其君目，五也。天反时为灾，地反物为妖，民反德为乱，乱则妖灾生，故文，反'正'为'乏'。尽在狄矣。"晋侯从之，晋荀林父败赤狄于曲梁，晋侯赏桓子狄臣千室。</p>
<p>　　又曰：无终子嘉父使孟乐如晋，(无终，山戎国名。孟乐，其使臣。)因魏庄子纳虎豹之皮，以请和诸戎。晋侯曰："戎狄无亲而贪，不如伐之。"魏绛曰："劳师於戎，诸华必叛。戎，禽兽也。获戎失华，无乃不可乎？"公曰："然则莫如和戎乎？"对曰："和戎有五利焉：戎狄荐居，贵货易土，土可贾焉，一也；边鄙不耸，民狎其野，穑人成功，二也；戎狄事晋，四邻振动，诸侯威怀，三也；以德绥戎，师徒不勤，甲兵不顿，四也；鉴于后羿而用德度，远至迩安，五也。"</p>
<p>　　又曰：郑人赂晋侯歌锺二肆，(肆，列也。县锺十六为一肆。)及其锺磬，女乐二八。晋侯以乐之半赐魏绛，曰："子教寡人和诸戎狄，以正诸华。八年之中，九合诸侯。如乐之和，无所不谐。请与子乐之。"辞曰："夫和戎狄，国之福也。臣何力之有焉？"公曰："微子无以待戎。夫赏，国之典也，子其受之。"魏绛於是乎始有金石之乐，礼也。</p>
<p>　　又曰：鲁襄公十八年，白狄始来。(白狄，狄之别名，未尝与鲁掠，故曰始来也。)</p>
<p>　　又曰：晋荀吴帅师败狄于大卤。(大卤，太原晋阳县也。)</p>
<p>　　又曰：晋中行穆子败无终及群狄于太原，(即大卤也。无终，山戎也。)将战，魏舒曰："彼徒我车，所遇又厄，(地险不便车。)以什共车，不克。"(更增十一，以当一车之用。)乃毁车以为行，(毁车为步阵。)为五阵以相离，两於前，五於后，专为右角，参为左角，偏为前拒以诱之。狄人笑之，(笑其失常。)未阵而薄之。大败之。(《传》言荀吴能用善谋。)</p>
<p>　　又曰：晋梁丙率阴戎伐颍，(颍，周邑。)王使詹桓伯辞於晋曰："我在伯父，犹衣服之有冠冕，木水之有本原，民人之有谋主也。(民人谋主，宗族之师长。)伯父若裂冠毁冕，拔本塞源，专弃谋主，虽戎狄，其何有余一人？(伯父犹然，则难戎狄无所可责。")</p>
<p>　　又曰：晋荀吴伪会齐师者，假道于鲜虞，遂入晋阳，(鲜虞，白狄别种。晋阳，肥国。)灭肥，以肥子绵皋归。(肥，白狄也。县皋，其君名。钜鹿下曲阳西南有肥累城。)</p>
<p>　　又曰：晋荀吴帅师伐鲜虞，围鼓三日，鼓人告食竭力尽，而后取之。克鼓而反，不戮一人，以鼓子鸢鞮归。(鸢鞮，鼓君名。)</p>
<p>　　又曰：晋荀跞如周葬穆后，籍谈为介。王求彝器，籍谈曰："晋居深山，戎狄之与邻，而远於王室，王灵不及，拜戎不暇，其何以献器？"王曰："叔父，唐叔成王之母弟也；密须之鼓与其大路，文所以蒐也；(密须，姞姓国也。文王伐之，得其路鼓以蒐；)阙巩之甲，武所以克商也。(阙巩国所出铠。)唐叔受之，处参虚，抚有戎狄。(参，实沈之次，晋之分野。")</p>
<p>　　又曰：晋侯训兵於稷，以略狄土。</p>
<p>　　《谷梁传》曰：中国，夷狄曰大卤。</p>
<p>　　《尔雅》曰：北至于祝栗。(左极远之国。)</p>
<p>　　又曰：觚竹、北户、西王母、日下，谓之四荒。(觚竹在北，北户在南，西王母在西，日下在东，四方昏荒之国。)</p>
<p>　　又曰：九夷、八狄、七戎、六蛮，谓之西海。(八狄在北。)</p>
<p>　　又曰：北载斗极为空桐，(载，值也。)空桐之人武。(地气使之然也。)</p>
<p>　　《论语》曰：管仲相桓公，霸诸侯，一匡天下，民到于今受其赐。微管仲，吾其被发左衽矣！(微管仲，则君不君，臣不臣，皆为夷狄。)</p>
<p>　　又曰：子曰："夷狄之有君，不如诸夏之亡也。"</p>
<p>　　《国语》曰：郑人伐滑，王使游孙伯请滑，郑人执之。王怒，将以狄伐郑。(狄，隗姓之国也。)富辰谏曰："不可！夫狄，无列於王室，(列，位次也。)豺狼之德也。王不忍小忿而弃郑，又登叔隗以阶狄，(阶狄祸。)狄封豕豺狼，不可厌也。(厌，足也。)"王弗听。十八年，王黜狄后，黜废也。(狄后既立，而通於王子带，王故废之也。)狄人来诛杀谭伯。(狄人奉子带，攻王而杀谭伯。)初，惠后欲立王子带，故以其党启狄人，狄人遂入周，王乃出居于郑。</p>
<p>　　又曰：晋侯使随会聘于周，王飨之肴蒸，原公相礼，范子私於原公曰："吾闻王室之礼无毁折，今此何礼也？"原公以告于王，王召士季(范子字也。)曰："亲戚宴飨则有肴蒸，(蒸，升也，升折俎之肴也。)惟戎狄则有体荐。夫戎狄冒没轻儳，贪百不让，(冒，抵触也。没，入也。儳，进退无列。)其血气不治，若禽兽焉。其适来班贡，不俟馨香嘉味，(适，往也。班，赋也。)故坐诸门外，而使舌人体委与之。(舌人，能达四方之志，象胥之官。)汝今我王室之一二兄弟，以时相见，於是乎有折俎加豆，(加豆，谓既食之后，所加之豆也。其实芹俎兔醢之属。)以示容合好，胡有效戎狄也？"</p>
<p>　　又曰：骊姬曰："以皋落狄之朝夕苛我边鄙，(皋落，东山狄。苛，扰也。)君盍使申生伐狄？若不胜狄，虽济其罪可也。且夫胜狄，诸侯惊惧，吾边鄙不警。"公说，使申生伐东山。至稷桑，(稷桑，皋落狄地。)狄人出逆。申生欲战，狐突谏曰："不可。"果战败狄於稷桑。</p>
<p>　　又曰：公令阉楚刺重耳，重耳逃於狄。(狄，北狄，隗姓。)</p>
<p>　　又曰：襄王避叔带之难，居于郑地氾。子犯曰："君盍纳王？"公乃行赂于草中之戎、骊土之狄，以启东道。(二邑戎狄，在晋之东也。)</p>
<p>　　《尚书大传》曰：狄人将攻大王亶父，亶父召耆老而问曰："狄人何欲？"耆老对曰："欲得菽粟、财货。"太王曰："与之。"每与而狄人之至不止。太王问耆老曰："狄人又何欲？"耆老曰："又欲土地。"太王曰："与之。"耆老曰："君不为社稷乎？"太王曰："社稷所以为民也，不可以所为亡民也。"耆老曰："君纵不为社稷，不为宗庙乎？"太王曰："宗庙者，私也，不可以吾私害民也。"遂杖策而去，过梁山，止乎岐山。周氏之民，奔而从之者三千乘。</p>
<p>　　《诗含神雾》曰：四方蛮貊，制作器物多与中国反。书则横行，食则合和，伏则交脚，鼓则细腰，如此之类甚众。中国之所效者，貂蝉、胡床、胡饭。</p>
<p>　　《春秋考异邮》曰：北狄之气，主生幽都。</p>
</div>
</div>
<div class="bookvmiddle">
<a href="/guwen/bookv_15649.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15651.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
