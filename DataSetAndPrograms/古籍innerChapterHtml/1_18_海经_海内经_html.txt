
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
山海经·海经·海内经_古诗文网
</title>
<meta content="东海之内,北海之隅,有国名曰朝鲜；天毒,其人水居,偎人爱之。　　西海之内，流沙之中，有国名曰壑市。　　西海之内，流沙之西，有国名曰泛叶。　　流沙之西，有鸟山者，三水出焉。爰有黄金、" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_18.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left18" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>海经·海内经</b></span>
<a href="javascript:PlayBookv(18)" style="margin-left:5px;"><img alt="" height="16" id="speakerimgBookv18" src="/img/speaker.png" width="16"/></a>
<a href="javascript:ShowYizhu(18)" id="leftbtn18" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay18" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%bd%9a%e5%90%8d">佚名</a></p>
<div class="contson">
　　东海之内,北海之隅,有国名曰朝鲜；天毒,其人水居,偎人爱之。<br/>　　西海之内，流沙之中，有国名曰壑市。<br/>　　西海之内，流沙之西，有国名曰泛叶。<br/>　　流沙之西，有鸟山者，三水出焉。爰有黄金、【王千】瑰、丹货、银铁，皆流于此中。又有淮山，好水出焉。<br/>　　流沙之东，黑水之西，有朝云之国、司彘之国。黄帝妻雷祖，生昌意。昌意降处若水，生韩流。韩流擢首、谨耳、人面、豕喙、麟身、渠股、豚止，取淖子曰阿女，生帝颛顼。<br/>　　流沙之东，黑水之间，有山名曰有死之山。<br/>　　华山青水之东，有山名曰肇山。有人名曰柏高，柏高上下于此，至于天。<br/>　　西南黑水之间，有都广之野，后稷葬焉。爰有膏菽、膏稻、膏黍、膏稷，百谷自生，冬夏播琴。鸾鸟自歌，凤鸟自儛，灵寿实华，草木所聚。爰有百兽，相群爰处。此草也，冬夏不死。<br/>　　南海之外，黑水青水之间，有木名曰叵木，若水出焉。<br/>　　有禺中之国。有列襄之国。有灵山，有赤蛇在木上，名曰【左虫右上而右下大】蛇，木食。<br/>　　有盐长之国。有人焉鸟首，名曰鸟氏。<br/>　　有九丘，以水络之：名曰陶唐之丘、有叔得之丘、孟盈之丘、昆吾之丘、黑白之丘、赤望之丘、参卫之丘、武夫之丘、神民之丘。有木，青叶紫茎，玄华黄实，百仞无枝，有九【木属】，下有九枸，其实如麻，其叶如芒。大【白皋】爰过，黄帝所为。<br/>　　有【上穴下契】窳,龙首,是食人。有青兽,人面,名是曰猩猩。<br/>　　西南有巴国。大【白皋】生咸鸟，咸鸟生乘厘，乘厘生后照，后照是始为巴人。<br/>　　有国名曰流黄辛氏，其域中方三百里，其出是尘土。有巴遂山，渑水出焉。<br/>　　又有朱卷之国。有黑蛇，青首，食象。<br/>　　南方有赣巨人，人面长臂，黑身有毛，反踵，见人笑亦笑，唇蔽其面，因即逃也。<br/>　　又有黑人，虎首鸟足，两手持蛇，方【馅饣换口】之。<br/>　　有嬴民，鸟足，有封豕。<br/>　　有人曰苗民。有神焉，人首蛇身，长如辕，左右有首，衣紫衣，冠旃冠，名曰延维，人主得而飨食之，伯天下。<br/>　　有鸾鸟自歌，凤鸟自舞。凤鸟首文曰德，翼文曰顺，膺文曰仁，背文曰义，见则天下和。<br/>　　又有青兽如菟,名曰【上山下囷】狗,有桂山。有翠鸟。有孔鸟。<br/>　　南海之内，有衡山，有菌山，有桂山。有山名三天子之都。<br/>　　南方苍梧之丘，苍梧之渊，其中有九嶷山，舜之所葬，在长沙零陵界中。<br/>　　北海之内，有蛇山者，蛇水出焉，东入于海。有五采之鸟，飞蔽一乡，名曰翳鸟。又有不距之山，巧【亻垂】葬其西。<br/>　　北海之内，有反缚盗械、带戈常倍之佐，各曰相顾之尸。<br/>　　伯夷父生西岳，西岳生先龙，先龙是始生氐羌，氐羌乞姓。<br/>　　北海之内，有山，名曰幽都之山，黑水出焉。其上有玄鸟、玄蛇、玄狐蓬尾。有大玄之山。有玄丘之民。有大幽之国。有赤胫之民。<br/>　　有钉灵之国，其民从【漆左氵换右阝】以下有毛，马蹄善走。<br/>　　炎帝之孙伯陵，伯陵同吴权之妻阿女缘妇，缘妇孕三年，是生鼓、延、殳。始为侯，鼓、延是始为钟，为乐风。<br/>　　黄帝生骆明，骆明生白马，白马是为鲧。<br/>　　帝俊生禺号，禺号生淫梁，淫梁生番禺，是始为舟。番禺生奚仲，奚仲生吉光，吉光是始以木为车。<br/>　　少【白皋】生般，般是始为弓矢。<br/>　　帝俊赐羿彤弓素【矢曾】，以扶下国，羿是始去恤下地之百艰。<br/>　　帝俊生晏龙，晏龙是为琴瑟。<br/>　　帝俊有子八人，三身生义均，义均是始为巧【亻垂】，是始作下民百巧。后稷是播百谷。稷之孙曰叔均，是始作牛耕。大比赤阴，是始为国。禹、鲧是始布土，定九州。<br/>　　炎帝之妻，赤水之子听【讠夭】生炎居，炎居生节并，节并生戏器，戏器生祝融。祝融降处于江水，生共工。共工生术器，术器首方颠，是复土穰，以处江水。共工生后土，后土生噎鸣，噎鸣生岁十有二。<br/>　　洪水滔天。鲧窃帝之息壤以堙洪水，不待帝命。帝命祝融杀鲧于羽郊。鲧复生禹。帝乃命禹卒布土以定九州。
</div>
</div>
<div class="bookvmiddle">
<a href="/guwen/bookv_17.aspx">上一章</a>
<a href="/guwen/book_1.aspx" style="border:0px;line-height:27px; height:27px;">目录</a>
</div>
</div>
</div>
<div class="right" id="right18" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
