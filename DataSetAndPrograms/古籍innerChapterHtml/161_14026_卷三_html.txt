
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
穆天子传·卷三_古诗文网
</title>
<meta content="吉日甲子。天子宾于西王母（西王母如人，虎齿，蓬发戴胜，善啸。《纪年》“穆王十七年，西征，至昆仑丘，见西王母。其年来见，宾于昭宫”）。乃执白圭玄璧，以见西王母（执贽者，致敬也）好献锦" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_14026.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷三</b></span>
<a href="javascript:PlayBookv(14026)" style="margin-left:5px;"><img alt="" height="16" id="speakerimgBookv14026" src="/img/speaker.png" width="16"/></a>
<span id="bookvPlay14026" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%bd%9a%e5%90%8d">佚名</a></p>
<div class="contson">
<p>　　吉日甲子。天子宾于西王母（西王母如人，虎齿，蓬发戴胜，善啸。《纪年》“穆王十七年，西征，至昆仑丘，见西王母。其年来见，宾于昭宫”）。乃执白圭玄璧，以见西王母（执贽者，致敬也）好献锦组百纯，□组三百纯（纯，匹端名也。《周礼》曰“纯帛不过五两”。组，绶属。音祖）西王母再拜受之。□。</p>
<p>　　乙丑，天子觞西王母于瑶池之上。西王母为天子谣（徒歌曰谣），曰：白云在天，丘陵自出。道里悠远，山川间之（间音谏），将子无死（将，请也），尚能复来（尚，庶畿也）。天子答之曰：予归东土，和治诸夏。万民平均，吾顾见汝（顾，还也）。比及三年，将复而野（复反此野而见汝也）。西王母又为天子吟曰：徂彼西土（徂，往也），爰居其野。虎豹为群，於鹊与处（於，读曰乌）。嘉命不迁（言守此一方），我惟帝女（帝，天帝也）。彼何世民，又将去子。吹笙鼓簧（簧在笙中），中心翱翔（忧无薄也）。世民之子，惟天之望（所瞻望也）。天子遂驱升于弇山（弇山，弇兹山，日入所也），乃纪丌迹于弇山之石（铭题之）而树之槐。眉曰：西王母之山（言是西王母所居也）。</p>
<p>　　丁未，天子饮于温山。□考鸟（《纪年》曰“穆王见西王母，西王母止之曰，有鸟人”，疑说此鸟，脱落不可知也）。己酉，天子饮于溽水之上（溽，音淑）。乃发宪命（宪，谓法令），诏六师之人□其羽。爰有□薮水泽，爰有陵衍平陆（大阜曰陵，高平曰陆），硕鸟解羽。六师之人毕至于旷原（言将猎也。下云“北至旷原之野，飞鸟之所解其羽”，《山海经》云“大泽方千里，群鸟之所生及所解”，《纪年》曰“穆王北征，行积羽千里”，皆谓此野耳）。曰：天子三月舍于旷原，天子大飨正公、诸侯、王，勤七萃之士（勤，犹劳也），于羽琌之上（下有羽陵，疑亦同），乃奏广乐。□。六师之人翔畋于旷原（翔，犹游也），得获无疆（无疆，无限也），鸟兽绝群（言取尽也）。六师之人大畋九日，乃驻于羽陵之□，收皮效物（物，谓物色也。《诗》云“九十维物”），债车受载（债，犹借也）。天子于是载羽百车（十羽为箴，百羽为縳，十縳为緷。见《周官》）。己亥，天子东归，六师□起。</p>
<p>　　庚子，至于□之山，而休以待六师之人。</p>
<p>　　庚辰，天子东征。</p>
<p>　　癸未，至于戊□之山。智氏之所处，□智□往天子于戊□之山，劳用白骖二匹（骖，騑马也），野马野牛四十，守犬七十（任守备者）。乃献食马四百，牛羊三千，曰：智氏□。天子北游于子之泽。智氏之夫献酒百□于天子，天子赐之狗采（疑玉名），黄金之罂二九，贝带四十，朱丹三百裹，桂姜百□，乃膜拜而受。</p>
<p>　　乙酉，天子南征，东还。己丑，至于献水，乃遂东征，饮而行。乃遂东南。己亥，至于瓜纑之山，三周若城（言山周匝三重，状如城垒）。阏氏胡氏（阏，音遏）之所保。天子乃遂东征，南绝沙衍（沙衍，水中有沙者）。</p>
<p>　　辛丑。天子渴于沙衍（沙中无水泉），求饮未至。七萃之士曰高奔戎刺其左骖之颈，取其清血以饮天子（今西方羌胡刺马咽取血饮，渴亦愈）。天子美之，乃赐奔戎佩玉一只，奔戎再拜稽首。天子乃遂南征。</p>
<p>　　甲辰，至于积山之，爰有柏。曰：余之人命怀（命怀，人名）献酒于天子。天子赐之黄金之罂。贝带朱丹七十裹。命怀乃膜拜而受。</p>
<p>　　乙巳，□诸飦献酒于天子（诸飦，亦人名。音犍牛之犍），天子赐之黄金之罂，贝带朱丹七十裹。诸飦乃膜拜而受。</p>
</div>
</div>
<div class="bookvmiddle">
<a href="/guwen/bookv_14025.aspx">上一章</a>
<a href="/guwen/book_161.aspx" style="border:0px;line-height:27px; height:27px;">目录</a>
<a href="/guwen/bookv_14027.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
