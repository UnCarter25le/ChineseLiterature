
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·鳞介部·卷十四_古诗文网
</title>
<meta content="○蛤《易进卦验》曰：立冬，燕雀入水为蛤。《礼记·月令》曰：季秋之月，雀入大水为蛤。《汲冢周书·王会》曰：东越海蛤。(东越则海际。蛤，文蛤。)《三国典略》曰：周天" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15793.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>鳞介部·卷十四</b></span>
<a href="javascript:PlayBookv(15793)" style="margin-left:5px;"><img alt="" height="16" id="speakerimgBookv15793" src="/img/speaker.png" width="16"/></a>
<span id="bookvPlay15793" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○蛤</p>
<p>　　《易进卦验》曰：立冬，燕雀入水为蛤。</p>
<p>　　《礼记·月令》曰：季秋之月，雀入大水为蛤。</p>
<p>　　《汲冢周书·王会》曰：东越海蛤。(东越则海际。蛤，文蛤。)</p>
<p>　　《三国典略》曰：周天和玄年夏，齐冀州人於蚌蛤中得瑶环一只。</p>
<p>　　又曰：徐之才初迁豫章王综国常侍，随综入北。有一人患足跟痛，诸医咸莫能识。之才视之曰："蛤精疾也，得之当由乘舡入海，垂脚水中。"疾者曰："实曾如此。"之才为剖之，得蛤子二，大如榆荚。</p>
<p>　　《淮南子》曰：土龙致雨，燕雁代飞。(燕春南而雁秋北也。)蛤〈虫兆〉珠龟，与月盛衰。</p>
<p>　　《吕氏春秋》曰：月者，群阴植稻。月望则蚌蛤实，群阴盈；月晦则蚌蛤虚，群阴湫。夫月形於天，而群阴化於渊。</p>
<p>　　《汉武帝内传》曰：西王母云："仙家之药，有白水灵蛤。"</p>
<p>　　《汝南先贤传》曰：周燮，字彦祖。好潜靖养志，惟典籍是乐。有先人草庐，庐有陂，鱼蛤生焉。非身所耕，则不食也。</p>
<p>　　《南越志》曰：凡蛤之属，开口，闻雷鸣，不复闭。</p>
<p>　　《云南记》曰：新安蛮妇人於耳上悬金环子，联贯瑟瑟，帖於髻侧。又绕腰以螺蛤，联穿系之，谓为珂珮。</p>
<p>　　《博物志》曰：东海有蛤，鸟常啖之，其肉消尽，壳起浮出，更薄在沙中岸边，潮水涂却碏薄，荡白如雪。入药最精，胜彩取自死者。</p>
<p>　　崔豹《古今注》曰：岛雁，常在河边沙上食沙石，悉皆销烂，惟食蛤不销，随其粪出。用以为药，倍胜常者。</p>
<p>　　《本草经》曰：文蛤有文，味醎无毒。主除阴蚀、恶疮、五痔、九孔出血，生东海。</p>
<p>　　左思《赋》曰：蚌蛤珠胎，与月亏全。</p>
<p>　　○蛱燮</p>
<p>　　《临海水土物志》曰：蛱燮，似蛤，如蜆大。</p>
<p>　　○三蝬(音宗)</p>
<p>　　《临海水土物志》曰：三蝬似蛤。</p>
<p>　　○车螯</p>
<p>　　沉约《宋书》曰：庐陵王义真出为南豫州刺史，刘湛为长史。义真出时，居高祖忧，使帐下备膳，湛禁之。义真乃於斋内别立厨帐，会湛入，暖酒炙车螯。湛正色曰："挂薠今不宜有此设！"义真曰："且甚寒，一杯酒亦何伤？"酒既至，湛因起曰："既不能以礼自处，又不能以礼处人！"</p>
<p>　　谢灵运《答弟书》曰：前月十二日至永嘉郡，蛎不如鄞县，车螯亦不如北海。</p>
<p>　　○移角</p>
<p>　　《临海水土物志》曰：移角，似车螯。角移不正，名曰移角。</p>
<p>　　○姑劳</p>
<p>　　《临海水土物志》曰：姑劳，如车螯而壳薄。</p>
<p>　　○羊蹄</p>
<p>　　《临海水土物志》曰：羊蹄，似蚌，味似车螯，罗江小卢有之。</p>
<p>　　○蛤蜊</p>
<p>　　《宋书》曰：王融初为司徒法曹，诣王僧祐，因遇沉昭略，未相识。昭略屡顾眄，谓主人曰："是何年少？"融殊不平，谓曰："仆出於扶桑，入於旸谷，照曜天下，谁云不知？而卿此问，何也？"昭略云："不知许事，且食蛤蜊。"融曰："物以群分，方以类聚。君长东隅，居然应嗜此族！"</p>
<p>　　《淮南子》曰：若士方卷龟壳而食蛤蜊。</p>
<p>　　《抱朴子》曰：若士所食，此必草也。又海中自有蛤蜊、螺蚌之类，未加煮，凡人所不能啖，况君子若士乎？</p>
<p>　　○芦雉</p>
<p>　　《临海水土物志》曰：芦雉，似蛤蜊，壳小薄耳。</p>
<p>　　○蚶(火甘切)</p>
<p>　　《唐书》曰：玄和中，岭南节度使崔咏卒。宰臣奏拟，皆不可。上谓裴度曰："常有谏进海蚶、淡菜者，词甚忠正，卿可求此人与之。"度出以访人，或有言孔戣谏者。度即日以闻，乃命之。</p>
<p>　　《广志》曰：巨延州以蚶与行估货易。</p>
<p>　　《临海水土物志》曰：蚶侧径四尺也。</p>
<p>　　盛弘之《荆州记》曰：始安郡骇鹿山，山上有石室，凿内辄得骨，并获蚶。</p>
<p>　　《岭表录异》曰：瓦屋子，盖蚌蛤之类也。旧呼为蚶(音憨。)子，顷因卢钧尚书作镇，遂改为瓦屋子。以其壳上有棱如瓦垄，故名焉。壳中有肉，紫色而满腹。广人尤重之，多烧以荐酒，俗呼为天脔炙。吃多即壅气，背膊烦疼，未测蒲熬性也。</p>
<p>　　○乌头</p>
<p>　　《临海水土物志》曰：乌头似蚶。</p>
<p>　　○下来〈虫咸〉(许咸切。似蛤，出海中)</p>
<p>　　《临海水土物志》曰：下来〈虫咸〉，虽似乌头，各自有种。</p>
<p>　　又曰：〈虫咸〉蛤有似乌头。</p>
<p>　　○越王</p>
<p>　　《临海水土物志》曰：越王，形似〈虫咸〉，壳赤，尾如人爪形。</p>
<p>　　○蛎</p>
<p>　　《梁书》曰：何胤初侈於味，食必方丈。后稍欲去其甚者，犹食白鱼、〈鱼且〉脯、糖蟹。以为非见生物，拟食蚶蛎，使门下议之。学生锺玩曰："〈鱼且〉之就脯，骤於屈伸；蟹之将糖，躁扰弥甚。仁人用意，深怀如怛。至於车螯蚶蛎，眉目内阙，惭浑沌之奇；犷壳外缄，非金人之慎。不悴不荣，曾草木之不若；无香无臭，与瓦砾其何算？故宜长充庖厨，永为口味？"竟陵王子良见玩议大怒。汝南周颙与胤书，劝令食菜。</p>
<p>　　《茅君内传》曰：欲合九转，先作沙拆。取东海左顾牡蛎凡六物，令分等，各捣三万杵。</p>
<p>　　《异物志》曰：古贲灰，牡蛎壳。</p>
<p>　　《临海水土物志》曰：蛎长七尺。</p>
<p>　　《南越志》曰：南土谓蛎为蠔甲，为牡蛎。合涧州圆蛎，土人重之，语曰："合涧一蛎，虽不足豪，亦可以高也。"</p>
<p>　　《永嘉郡记》曰：乐成县新溪口有蛎屿，方圆数十亩，四面皆蛎，其味偏好。</p>
<p>　　谢灵运《游名山志》曰：新溪蛎味苹允，有过紫溪者。</p>
<p>　　《岭表录异》曰：卢亭亭，卢循遗类也。循昔据广州，既败，馀党奔於海岛野居，惟食蚝蛎，叠壳为墙壁。</p>
<p>　　又曰：蠔即牡蛎也。其初生海岛边，如拳石，四面渐长，有高一二丈者，巉岩如山。每一房内，蠔肉一片，随其所生，前后大小不等。每潮来，诸蠔皆开房伺蚁，入即合之。海夷卢亭亭者，以斧揳取壳，烧以烈火，蠔即启房，挑取其肉，贮以小竹筐，趁虚市以易醑米。(卢亭好酒，以蠔肉换酒也。)蠔肉大者腌为炙，小者炒食。肉中有滋味，食之即甚壅肠胃。</p>
<p>　　○蚬(户典切)</p>
<p>　　《尔雅》曰：蜃小者曰珧。(郭璞症曰：新燕蛤也，江东呼为蚬也。)</p>
<p>　　○蟹</p>
<p>　　《广雅》曰：蟹，蚭(音尼。)也。其雄曰〈虫良〉螘，其雌曰转带。</p>
<p>　　《山海经》曰：大蟹在海中。(盖十里之蟹。)又，女丑有大蟹。</p>
<p>　　《汲冢周书·王会》曰：成王时，海阳献蟹。</p>
<p>　　《大戴礼》曰：蟹二螯八足，非鳣之穴而无所寄托者，心躁也。(《孙卿子》同。)</p>
<p>　　《礼记·檀公下》曰：成人有兄死而不为衰者，闻子皋将为成宰，遂为之衰。成人曰："蚕则绩，而蟹有筐；范则冠，而蝉緌；兄则死，子皋为之衰。"</p>
<p>　　《孝经援神契》曰：蟹二螯，两端旁行。(螯犹兵也。小虫而欲两端自卫，故使旁行也。)</p>
<p>　　《晋书》曰：解系坐免官，以白衣还第，阖门自守。及张华、裴頠植祷诛也，伦秀以宿憾收系兄弟。梁王彤救系等，伦怒曰："我於死晷蟹且恶之，况此人兄弟轻我耶？此而可忍，孰不可忍！"彤苦争之不得，遂害之。</p>
<p>　　又曰：刘聪左都水使者襄陵王摅，坐鱼蟹不供，斩於东市。</p>
<p>　　《三国典略》曰：周永定玄年夏四月，齐主禁取蟹蛤之类，惟许私家捕鱼。</p>
<p>　　《淮南子》曰：夫释大道而任小数，尾馛异於使蟹捕鼠、蟾诸捕蚤，不足以禁奸塞邪，乱乃愈滋。(以霸萜蟹筐上，内置穴中，乃热走穷穴，適能擒一鼠。)</p>
<p>　　又曰：礠石引铁，蟹之败漆，(置蟹漆中，则漆败也。)虽在明知，弗能然也。</p>
<p>　　《抱朴子》曰：若蟹之化漆，麻之坏酒，此不可以理推者也。</p>
<p>　　又曰：山中称无腹公子者，蟹也。</p>
<p>　　又曰：兵地生蟹者，宜急移军。太一在主帐掷晷，不可攻也。</p>
<p>　　《郭子》曰：毕茂世云："左手持蟹螯，一手持酒杯。拍浮酒池中，可了一生哉！"</p>
<p>　　《国语》曰：越王召范蠡而问焉，曰："与子谋吴，子未可也；今其稻蟹食不遗种，其可乎？"范蠡对曰："天应至矣，人事未也，勤须厉志。"</p>
<p>　　《世说》曰：蔡司徒渡江，见蟛蜞，大喜曰："蟹有八足，加以二螯。"令烹之。既食，委顿吐下，方知非蟹。后向谢仁祖说此事，谢曰："卿读《尔雅》不熟，几为《劝学》死！"(刘孝标云：《大戴礼·劝学》篇曰：蟹八足二螯，非蛇蛆之穴无所寄托者，用心躁也。故《尔雅》云：螖小者劳，即彭螖也，似蟹而小。案，今彭蜞小于蟹而大于螖，《尔雅》所谓螖泽者也。然此三物，皆八足二鳌，状甚相类。蔡谟不精其大小，食而致敝，故云读《尔雅》不熟也。)</p>
<p>　　《永嘉郡记》曰：安国县有山鬼，形体如人，而一脚，裁长一尺许。好啖盐，伐木人盐辄偷将去。不甚畏人，人亦不敢伐木犯之，犯之即不利也。喜於山涧中取石蟹，同伐木人眠息，便十十五五出，就火边跂石炙啖之。常有伐木人见其如此，未眠之前，痛燃石使热，罗置火畔，便佯眠看之。须臾魑出，悉皆跂石，石热灼之，跳梁叫呼，骂詈而去。此伐木人家，后被火烧委顿。</p>
<p>　　《博物志》曰：南海有水虫名剻，蛤之类也。其中有小蟹，大如榆荚。剻开甲食，则蟹亦出食；剻合甲，蟹亦还入。为剻取以归，始终死不相离。</p>
<p>　　又曰：蟹、漆相合成水。(神仙服食方云。)</p>
<p>　　又曰：秋蟹毒者，尾丛可疗。目相向者尤甚。</p>
<p>　　《玄申记》曰：天下之大物，北海之蟹。举一螯能加於山，身故在死晷。</p>
<p>　　《淮南万毕术》曰：烧蟹致鼠。</p>
<p>　　《搜中记》曰：晋太康年中，会稽炕恫蜞及蟹皆化为鼠，其众，复野为灾，食稻。</p>
<p>　　《述异记》曰：出海口，北行六十里至腾榆屿之南溪，有淡水清澈照底。有蟹焉，筐大如笠，脚长三尺。宋玄嘉中，章安县民屠虎取此蟹食之，肥美过常。梦一少妪语之曰："汝啖我，知汝寻被啖不？"屠氏明日出行，为虎所食。馀家人殡瘗之，虎又发棺啖之，肌体尾簜。此水今犹有大蟹，莫敢复犯。</p>
<p>　　《广五行记》曰：玄嘉中，富阳人姓王於渎中作蟹断。旦往视之，见一材头，长二尺许，在断中而裂开，蟹出都尽。乃治断，出材岸上。明旦往之，见材复在断中，而裂开如前。王又治断出材，明晨往视，所见如初。王疑此材妖异，乃取笼中担归。去家一二里，闻笼中窣动声。王生顾见向材段变成一物，人面猴身，一手一足，语王生曰："我性嗜蟹，比实入破君断食蟹，以此相负，望君恕我。我是山神，当相祐助。"王曰："汝犯暴人，罪自应死，何以多言？"此物曰："君何姓名？"频问不已，王终不答。去家转近，曰："既不放我，又不告我姓名，当复何许？"王至家以火焚之。土俗谓之山犭喿，知人姓名则能为伤人耳。</p>
<p>　　又曰：军行地无故生蟹，宜急移，吉。蟹鱼之类，水失其性则有此孽。</p>
<p>　　《岭南异物志》曰：常有行海得州渚，林木甚茂，乃维舟登岸，爨於水旁。半炊而林没於水，遽断其缆，乃得去。详视之，大蟹也。</p>
<p>　　《岭表录异》曰：水蟹，螯壳内皆咸水，自有味。广人取之淡煮，吸其咸汁下酒。黄膏蟹，壳内有膏，如黄苏，加以五味，和厩爆之，食亦有味。赤母蟹，壳内黄赤膏，如鸡鸭子黄，肉白。以和膏实其壳中，淋以五味，蒙以细面，为蟹饆饠，珍美可尚。红蟹，壳殷红色，巨者可以装为酒杯也。虎蟹，壳上有虎班，可装为酒器，与红蟹皆产琼崖海边。</p>
<p>　　《本草经》曰：蟹味咸，治胸中邪气、热结痛。</p>
<p>　　《张敞集》曰：朱登为东海相，遗敞蟹，报书曰："蘧伯玉受孔氏之赐，必及乡。敞谨分斯贶於三老尊行者，曷敢独烹之？"</p>
</div>
</div>
<div class="bookvmiddle">
<a href="/guwen/bookv_15792.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15794.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
