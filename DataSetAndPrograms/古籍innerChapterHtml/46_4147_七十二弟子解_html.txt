
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
孔子家语·七十二弟子解_古诗文网
</title>
<meta content="顏回，魯人，字子淵，年二十九而髮白，三十一早死．孔子曰：「自吾有回，門人日益親．」回之德行著名，孔子稱其仁焉．閔損，魯人，字子騫，以德行著名，孔子稱其孝焉．冉耕，魯人，字伯牛，以德" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_4147.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left2747" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>七十二弟子解</b></span>
<a href="javascript:PlayBookv(4147)" style="margin-left:5px;"><img alt="" height="16" id="speakerimgBookv4147" src="/img/speaker.png" width="16"/></a>
<a href="javascript:ShowYizhu(2747)" id="leftbtn2747" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay4147" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%bd%9a%e5%90%8d">佚名</a></p>
<div class="contson">
<p>　　顏回，魯人，字子淵，年二十九而髮白，三十一早死．孔子曰：「自吾有回，門人日益親．」回之德行著名，孔子稱其仁焉．</p>
<p>　　閔損，魯人，字子騫，以德行著名，孔子稱其孝焉．</p>
<p>　　冉耕，魯人，字伯牛，以德行著名，有惡疾，孔子曰：「命也夫．」</p>
<p>　　冉雍，字仲弓，伯牛之宗族，生於不肖之父，以德行著名．</p>
<p>　　宰予，字子我，魯人，有口才著名．</p>
<p>　　端木賜，字子貢，衛人，有口才著名．</p>
<p>　　冉求，字子有，仲弓之族，有才藝，以政事著名．</p>
<p>　　仲由，弁人，字子路，有勇力才藝，以政事著名．</p>
<p>　　言偃，魯人，字子游，以文學著名．</p>
<p>　　卜商衛人，無以尚之，嘗返衛見讀史志者云：「晉師伐秦，三豕渡河．」子夏曰：「非也，己亥耳．」讀史志曰：「問諸晉史果曰己亥．」於是衛以子夏為聖．孔子卒後，教於西河之上，魏文侯師事之，而諮國政焉．</p>
<p>　　顓孫師，陳人，字子張，少孔子四十八歲．為人有容貌，資質寬冲，博接從容自務居，不務立於仁義之行，孔子門人友之而弗敬．</p>
<p>　　曾參，南武城人，字子輿，少孔子四十六歲．志存孝道，故孔子因之以作孝經．齊嘗聘欲與為卿而不就，曰：「吾父母老，食人之祿，則憂人之事，故吾不忍遠親而為人役．」參後母遇之無恩，而供養不衰，及其妻以藜烝不熟，因出之．人曰：「非七出也．」參曰：「藜烝小物耳，吾欲使熟而不用吾命，況大事乎．」遂出之，終身不取妻．其子元請焉，告其子曰：「高宗以後妻殺孝已，尹吉甫以後妻放伯奇，吾上不及高宗，中不比吉甫，庸知其得免於非乎．」</p>
<p>　　澹臺滅明，武城人，字子羽，少孔子四十九歲，有君子之姿．孔子嘗以容貌望其才，其才不充孔子之望．然其為人，公正無私，以取與去就，以諾為名，仕魯為大夫也．</p>
<p>　　高柴，齊人，高氏之別族，字子羔，少孔子四十歲，長不過六尺，狀貌甚惡．為人篤孝而有法正，少居魯，見知名於孔子之門，仕為武城宰．</p>
<p>　　宓不齊，魯人，字子賤，少孔子四十九歲．仕為單父宰，有才智，仁愛百姓不忍欺，孔子大之．</p>
<p>　　樊須，魯人，字子遲，少孔子四十六歲，弱仕於季氏．</p>
<p>　　有若，魯人，字子有，少孔子三十六歲．為人強識，好古道也．</p>
<p>　　公西赤，魯人，字子華，少孔子四十二歲．束帶立朝，閑賓主之儀．</p>
<p>　　原憲，宋人，字子思，少孔子三十六歲．清淨守節，貧而樂道，孔子為魯司寇，原憲嘗為孔子宰．孔子卒後，原憲退隱，居于衛．</p>
<p>　　公冶長，魯人，字子長，為人能忍恥，孔子以女妻之．</p>
<p>　　南宮韜，魯人，字子容，以智自將，世清不廢，世濁不洿，孔子以兄子妻之．</p>
<p>　　公析哀，齊人，字季沉，鄙天下多仕於大夫家者，是故未嘗屈節人臣．孔子特歎貴之．</p>
<p>　　曾點，曾參父，字子皙，疾時禮教不行，欲修之，孔子善焉．論語所謂浴乎沂，風平舞雩之下．</p>
<p>　　顏由，顏回父，字季路，孔子始教學於闕里而受學，少孔子六歲．</p>
<p>　　商瞿，魯人，字子木，少孔子二十九歲．特好易，孔子傳之志焉．</p>
<p>　　漆雕開，蔡人，字子若，少孔子十一歲，習尚書，不樂仕．孔子曰：「子之齒可以仕矣，時將過．」子若報其書曰：「吾斯之未能信．」孔子悅焉．</p>
<p>　　公良儒，陳人，字子正，賢而有勇．孔子周行，常以家車五乘從．</p>
<p>　　秦商，魯人，字不慈，少孔子四歲．其父菫父，與孔子父叔梁紇俱力聞．</p>
<p>　　顏刻，魯人，字子驕，少孔子五十歲．孔子適衛，子驕為僕，衛靈公與夫人南子同車出，而令宦者雍梁參乘，使孔子為次乘，遊過市，孔子恥之．顏刻曰：「夫子何恥之？」孔子曰：「詩云：『覯爾新婚，以慰我心．』」乃歎曰：「吾未見好德如好色者也．」</p>
<p>　　司馬黎耕，宋人，字子牛．牛為性躁，好言語，見兄桓魋行惡，牛常憂之．</p>
<p>　　巫馬期，陳人，字子期，少孔子三十歲．孔子將近行，命從者皆持蓋，已而果雨．巫馬期問曰：「旦無雲，既日出，而夫子命持雨具，敢問何以知之？」孔子曰：「昨暮月宿畢，詩不云乎：『月離於畢俾滂沱矣．』以此知之．」</p>
<p>　　梁鱣，齊人，字叔魚，少孔子三十九歲．年三十未有子，欲出其妻．商瞿謂曰：「子未也，昔吾年三十八無子，吾母為吾更取室，夫子使吾之齊，母欲請留吾，夫子曰：『無憂也，瞿過四十，當有五丈夫．』今果然，吾恐子自晚生耳，未必妻之過．」從之，二年而有子．</p>
<p>　　琴牢，衛人，字子開，一字張．與宗魯友，聞宗魯死，欲徃弔焉，孔子弗許，曰：「非義也．」</p>
<p>　　冉儒，魯人，字子魚，少孔子五十歲．</p>
<p>　　顏辛，魯人，字子柳，少孔子四十六歲．</p>
<p>　　伯虔，字楷，少孔子五十歲．</p>
<p>　　公孫寵，衛人，字子石，少孔子五十三歲．</p>
<p>　　曹卹，少孔子五十歲．</p>
<p>　　陳亢，陳人，字子亢，一字子禽，少孔子四十歲．</p>
<p>　　叔仲會，魯人，字子期，少孔子五十歲，與孔琁年相比，每孺子之執筆記事於夫子，二人迭侍左右．孟武伯見孔子而問曰：「此二孺子之幼也，於學豈能識於壯哉？」孔子曰：「然少成則若性也，習慣若自然也．」</p>
<p>　　秦祖，字子南．</p>
<p>　　奚蒧，字子偕．</p>
<p>　　公祖茲，字子之．</p>
<p>　　廉潔，字子曹．</p>
<p>　　公西與，字子上．</p>
<p>　　宰父黑，字子黑．</p>
<p>　　公西減，字子尚．</p>
<p>　　穰駟赤，字子從．</p>
<p>　　冉季，字子產．</p>
<p>　　薛邦，字子從．</p>
<p>　　石處，字里之．</p>
<p>　　懸亶，字子象．</p>
<p>　　左郢，字子行．</p>
<p>　　狄黑，字哲之．</p>
<p>　　商澤，字子秀．</p>
<p>　　任不齊，字子選．</p>
<p>　　榮祈，字子祺．</p>
<p>　　顏噲，字子聲．</p>
<p>　　原桃，字子籍．</p>
<p>　　公肩，字子仲．</p>
<p>　　秦非，字子之．</p>
<p>　　漆雕從，字子文．</p>
<p>　　燕級，字子思．</p>
<p>　　公夏守，字子乘．</p>
<p>　　勾井疆，字子疆．</p>
<p>　　步叔乘，字子車．</p>
<p>　　石子蜀，字子明．</p>
<p>　　邽選，字子飲．</p>
<p>　　施之常，字子常．</p>
<p>　　申績，字子周．</p>
<p>　　樂欣，字子聲．</p>
<p>　　顏之僕，字子叔．</p>
<p>　　孔弗，字子蔑．</p>
<p>　　漆雕侈，字子歛．</p>
<p>　　懸成，字子橫．</p>
<p>　　顏相，字子襄．</p>
<p>　　右件夫子七十二人，弟子皆升堂入室者．</p>
</div>
</div>
<div class="bookvmiddle">
<a href="/guwen/bookv_4146.aspx">上一章</a>
<a href="/guwen/book_46.aspx" style="border:0px;line-height:27px; height:27px;">目录</a>
<a href="/guwen/bookv_4148.aspx">下一章</a>
</div>
</div>
</div>
<div class="right" id="right2747" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
