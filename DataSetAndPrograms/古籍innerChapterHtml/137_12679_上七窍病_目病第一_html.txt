
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·上七窍病·目病第一_古诗文网
</title>
<meta content="（论一首，证三条，方七十一首，咒法二首，灸法二十八首）论曰∶凡人年四十五以后，渐觉眼暗，至六十以后，还渐目明。治之法，五十以前，可服泻肝汤，五十以后，不可泻肝，目中有疾，可敷石胆散" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12679.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>上七窍病·目病第一</b></span>
<a href="javascript:PlayBookv(12679)" style="margin-left:5px;"><img alt="" height="16" id="speakerimgBookv12679" src="/img/speaker.png" width="16"/></a>
<span id="bookvPlay12679" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（论一首，证三条，方七十一首，咒法二首，灸法二十八首）</span></p>
<p>　　论曰∶凡人年四十五以后，渐觉眼暗，至六十以后，还渐目明。治之法，五十以前，可服泻肝汤，五十以后，不可泻肝，目中有疾，可敷石胆散药等，无病不敷散，但补肝而已，自有肝中有风热，令人眼昏暗者，当灸肝俞，及服除风汤丸散数十剂，当愈。</p>
<p>　　生食五辛，接热饮食，热餐面食，饮酒不已，房室无节，极目远视，数看日月，夜视星火，夜读细书，月下看书，抄写多年，雕镂细作，博弈不休，久处烟火，泣泪过多，刺头出血过多。</p>
<p>　　上十六件并是丧明之本，养性之士宜慎护焉，又有驰骋田猎，冒涉风霜，迎风追兽，日夜不息者，亦是伤目之媒也。恣一时之浮意。为百年之痼疾，可不慎欤！凡人少时不自将慎，年至四十，即渐眼昏，若能根据此慎护，可得白首无他。所以人年四十已去，常须瞑目，勿顾他视，非有要事，不宜辄开，此一术，护慎之极也。其读书博弈等过度患目者，名曰肝劳，若欲治之，非三年闭目不视，不可得瘥，徒自泻肝，及作诸治，终是无效。人有风疹，必多眼暗，先攻其风，其暗自瘥。</p>
<p>　　足太阳阳明，手少阳脉动，发目病。黄帝问曰∶余尝上清冷之台，中陛而顾，匍匐而前，余私异之，窃内怪之。或独冥视，安心定气，久而不解，披发长跪，俯而视，复久之，又不已，卒然自止，何气使然？岐伯对曰∶五脏六腑之精气，皆上注于目，而为之睛，睛之窠者为眼，骨之精为瞳子，筋之精为黑眼，血之精为其胳窠，气之精为白眼，肌肉之精为约束窠契，筋骨血气之精而与脉并为系，系上属于脑，后出于项中，故邪中于项，因逢身之虚，其入深则随眼系以入于脑，入于脑则转，转则引目系急，急则目眩以转矣。邪中其睛，则其睛所中者不相比则睛散，睛散则歧，故见两物。目者五脏六腑之精也，营卫魂魄之所荣也神气之所生也，故神劳则魂魄散，志意乱，是故瞳子黑眼法于阴，白眼赤脉法于阳，故阴阳合揣（《灵枢》作俱转）而精明矣。目者心之使也，心者神之舍也，故神分精乱而不专，（《灵枢》作转）卒然见非常之处，精神魂魄散不相得，故曰惑。帝曰∶余疑何其然也？余每之东菀，未尝不惑，去之则复，余惟独为东菀劳神乎？何其异也。岐伯曰∶不然，夫心有所喜，神有所恶，卒然相感，则精乱视误，故神惑神移乃复，是故间者为迷，甚者为惑。目 外决于面者为锐 ，在内近鼻者，上为外 下为内 。目赤色者病在心，白色者病在肺，青色者病在肝，黄色者病在脾，黑色者病在肾，黄色不可名者病在胸中。诊目痛赤脉从上下者太阳病，从下上者阳明病，从外走内者少阳病。夫鼻洞，鼻洞者浊下不止，传为鼽瞢瞑目，故得之气厥。足阳明有挟鼻入于面者，名曰悬颅，属口对，入系目本，视有过者取之。损有余，益不足，反者益甚。足太阳有通项入于脑者，正属目本名曰眼系，头目固痛，取之在项中两筋间，入脑乃别阴跷，阴阳相交，阳入阴出，阳交于锐 ，阳气盛则 目矣，阴气绝则为之眼瞑矣。</p>
<p>　　<strong>神曲丸<br/>　　主明目，百岁可读注书方。</strong></p>
<p>　　神曲（四两） 磁石（二两研） 光明砂（一两研）</p>
<p>　　上三味末之，炼蜜为丸如梧子大，饮服三丸，日三，不禁，常服益眼力，众方不及，学者宜知此方神验不可言，当秘之（一名磁朱丸）。</p>
<p>　　补肝治眼漠漠不明，瓜子散方（亦名十子散方）。</p>
<p>　　冬瓜子 青葙子 茺蔚子 枸杞子 牡荆子 蒺藜子 菟丝子 芜菁子 决明子 地肤子柏子仁（各二合） 牡桂（二两） 蕤仁（一合，一本云二两） 细辛（半两，一本云一两半）？根（二两） 车前子（一两）</p>
<p>　　上十六味治下筛，食后以酒服方寸匕，日二，神验。</p>
<p>　　<strong>补肝丸<br/>　　治眼暗方。</strong></p>
<p>　　青葙子 桂心 葶苈子 杏仁 细辛 茺蔚子 枸杞子 五味子（各一两） 茯苓 黄芩防风 地肤子 泽泻 决明子 麦门冬 蕤仁（各一两六铢） 车前子 菟丝子（各二合）</p>
<p>　　干地黄（二两） 兔肝（一具）</p>
<p>　　上二十味末之，蜜丸。饮下二十丸，如梧子，日再，加至三十丸。</p>
<p>　<strong>　补肝丸<br/>　　治眼暗KT KT 不明，寒则泪出，肝痹所损方。</strong></p>
<p>　　兔肝（二具） 柏子仁 干地黄 茯苓 细辛 蕤仁 枸杞子（各一两六铢） 防风 芎上十四味末之，蜜丸。酒服，如梧子二十丸，日再服，加至四十丸。</p>
<p>　　<strong>补肝散<br/>　　治目失明漠漠方。</strong></p>
<p>　　青羊肝一具（去上膜薄切之，以新瓦瓶子未用者净拭之，纳肝于中，炭火上炙之，令极干，汁尽末之） 决明子（半升） 蓼子（一合熬令香）</p>
<p>　　上三味合治下筛。以粥饮，食后服方寸匕，日二，稍加至三匕，不过两剂。能一岁服之，可夜读细书。</p>
<p>　<strong>　补肝散<br/>　　治三十年失明方。</strong></p>
<p>　　细辛 钟乳粉（炼成者） 茯苓 云母粉（炼成者） 远志 五味子（等分）</p>
<p>　　上六味治下筛。以酒服五分匕，日三，加至一钱匕。</p>
<p>　<strong>　补肝芜菁子散<br/>　　常服明目方。</strong></p>
<p>　　芜菁子三升（净淘，以清酒三升煮令熟，曝干）</p>
<p>　　治下筛。以井花水和服方寸匕，稍加至三匕。无所忌，可少少作服之，令人充肥，明目洞视，水煮酒服亦可（《千金翼》同，用水煮，三易水）。</p>
<p>　　<strong>又方</strong> 胡麻一斗，蒸三十遍，治下筛，每日酒服一升。</p>
<p>　　<strong>又方</strong> 服小黑豆，每日空心吞二七粒。</p>
<p>　<strong>　又方</strong> 三月三日采蔓菁花，阴干，治下筛，空心井花水服方寸匕，久服，长生明目，可夜读细书。</p>
<p>　　<strong>补肝散<br/>　　治男子五劳七伤明目方。</strong></p>
<p>　　地肤子一斗（阴干末之） 生地黄十斤（捣取汁）</p>
<p>　　上二味以地黄汁和散，曝干，共为末。以酒服方寸匕，日二服。</p>
<p>　　又方 白瓜子七升，绢袋盛搅，沸汤中三遍，曝干，以醋五升浸一宿，曝干，治下筛。</p>
<p>　　酒服方寸匕，日三。服之百日，夜写细书。</p>
<p>　　<strong>栀子仁煎方<br/></strong>　　治肝实热，目 痛如刺栀子仁 蕤仁 决明子（各一两） 车前叶 秦皮（各一两六铢） 石膏（二两碎如小豆大）</p>
<p>　　上九味 咀。以井花水三升，煮取七合，去滓下蜜，更煎，取四合，以绵滤之，干器贮，密封，勿使草芥落中，以药汁细细仰卧，以敷目中。</p>
<p>　　<strong>泻肝汤方<br/></strong>　　治眼赤漠漠不见物，息肉生。</p>
<p>　　柴胡 芍药 大黄（各四两） 决明子 泽泻 黄芩 杏仁（各三两） 升麻 枳实 栀子仁竹叶（各二两）</p>
<p>　　上十一味 咀。水九升，煮取二升七合，分三服。热多体壮，加大黄一两；羸老，去大黄，加栀子仁五两。</p>
<p><strong>　　卷六上七窍病上目病第一治眼风赤暗方。</strong></p>
<p>　　前胡 芍药（各四两） 生地黄（十两） 芒硝 黄芩 茯苓 白芷 枳实（各三两） 人参上十五味 咀。以水一斗二升先煎竹叶，取九升，去滓下诸药，煮取三升半，分三服洗肝干蓝煎方治肝热不止，冲眼，眼 赤，赤脉息肉痛闭不开，热势彭彭不歇，及目睛黄。</p>
<p>　　干蓝 车前叶 苦竹叶（各三升） 细辛 秦皮 蕤仁 栀子仁 芍药（各三两） 决明子（四两） 升麻（二两）</p>
<p>　　上十味 咀。以水二斗，先煮干蓝、车前、竹叶，取一斗，去滓澄清，取八升，纳药，煮取三升，分三服。须利，加芒硝二两。</p>
<p>　　<strong>大枣煎方<br/></strong>　　治目热 赤，生赤脉侵睛，息肉急痛，闭不开，如芥在眼碜痛。</p>
<p>　　大枣（七枚去皮核） 黄连（二两碎，绵裹） 淡竹叶（切五合）</p>
<p>　　上三味，以水二升煮竹叶，取一升，澄清取八合，纳枣肉、黄连煎取四合，去滓令净，细细以敷目 中。</p>
<p>　<strong>　治目中息肉方。</strong></p>
<p>　　驴脂 石盐（末上二味和合，令调注目两 头，日三夜一瘥。</p>
<p>　　又方 五加不闻水声者根，去土取皮，捣末一升，和上酒二升，浸七日外，一日两时服之，禁醋，二七日遍身生疮。若不出，未得药力，以生熟汤浴之，取毒疮出瘥。</p>
<p>　　<strong>洗眼汤<br/>　　治热上出攻，目生障翳、目热痛汁出方。</strong></p>
<p>　　秦皮 黄柏 决明子 黄连 黄芩 蕤仁（各十八铢） 栀子（七枚） 大枣（五枚）</p>
<p>　　上八味 咀。以水二升浸，煮取六合，澄清，仰卧洗目，日一。</p>
<p>　　<strong>治目生翳方。</strong></p>
<p>　　贝子十枚烧灰，治下筛，取如胡豆着翳上，日二。正仰卧，令人敷之，炊久乃拭之。息肉者，加真珠、如贝子等分。</p>
<p>　　<strong>治目赤及翳方。</strong></p>
<p>　　乌贼骨 铅丹（大小等分上二味合研细，和白蜜如泥蒸之，半食久，冷，着眼四 ，日一。</p>
<p>　　<strong>又方</strong> 熟羊眼睛，曝干，治下筛，敷目两角。</p>
<p>　　<strong>又方</strong> 白羊髓敷之。</p>
<p>　<strong>　又方 </strong>新生孩子胞衣，曝干，烧末，敷目 中。</p>
<p>　　<strong>又方</strong> 古钱（一枚），盐（方寸匕）。上二味合治下筛，敷目 中。</p>
<p>　　<strong>治目风泪出浮翳多脓烂 方。</strong></p>
<p>　　干姜 矾石 蕤仁 细辛 黄连 戎盐 决明子（各六铢） 铜青（三铢）</p>
<p>　　上八味 咀。以少许水浸一宿，明旦以好白蜜八合和之，着铜器中，绵盖器上，着甑中，以三斗麦屑蒸之，饭熟药成，绞去滓，以新死大雄鲤鱼胆二枚和纳药中，又以大钱七枚常着药底，兼常着铜器中，竹簪绵裹头，注目 头，昼夜三四，不避寒暑，数着药干，又以鱼胆和好，覆药器头，勿令气歇。</p>
<p>　　<strong>治热翳漫睛方。</strong></p>
<p>　　以羊筋漱口熟嚼，夜卧开目纳之，即闭目睡，去膜，明日即瘥。（《千金翼》以治眼目不明）</p>
<p>　　<strong>治风翳方。</strong></p>
<p>　　取死猪鼻烧灰，治下筛，日一，向日，水服方寸匕。</p>
<p>　　<strong>治目热生肤赤白膜方。</strong></p>
<p>　　取雄雀屎细直者，人乳和，熟研以敷之，当渐消烂。</p>
<p>　　<strong>又方</strong> 以蛔虫烧为末敷之。</p>
<p>　　<strong>治人马白膜漫睛方。</strong></p>
<p>　　以鸡翎截之，近黑睛及当白睛嗍之，膜自聚，钩针钩挽之，割去即见物，以绵当眼上着血断，三日瘥。</p>
<p>　　<strong>治目白肤风泪下，荡风散方。（《</strong>删繁方》名真朱散）</p>
<p>　　光明朱砂（半两） 贝齿（五枚炭上熟烧为末） 衣中白鱼（七枚） 干姜（三铢）</p>
<p>　　上四味于新瓷钵内研之，浓帛三下为散。仰卧，令人取小指爪挑少许敷目中，取瘥为度。</p>
<p>　　（《千金翼》名真朱散。主目翳覆瞳，睛不见物）</p>
<p>　　<strong>治目中生息肉，肤翳稍长欲满目，闭瞳子，及生珠管方。</strong></p>
<p>　　贝齿（七枚烧末之） 真珠（等分）</p>
<p>　　上二味合治如粉。以注翳肉上，日三度甚良。亦治目中眯不出。</p>
<p>　　<strong>治目生珠管方。</strong></p>
<p>　　滑石（一本作冷石） 手爪甲（烧） 龙骨 贝齿 丹砂（各等分）</p>
<p>　　上五味治下筛。以新笔点，取当珠管上，日三度，良。</p>
<p>　　治<strong>毒病后，目赤痛有翳方。</strong></p>
<p>　　以青布掩目上，以冷水渍青布，数易之。</p>
<p>　　<strong>治热病后生翳方。</strong></p>
<p>　　豉二七枚，烧末之，纳管中。以吹目中。</p>
<p>　　<strong>治热病后眼暗失明方。</strong></p>
<p>　　以羊胆敷之，旦暮各一。</p>
<p>　　<strong>治风眼烂 方。</strong></p>
<p>　　竹叶 黄连（各一两） 柏白皮（一两半）</p>
<p>　　上三味 咀。以水二升，煮取五合，稍用滴目两 ，日三四度。</p>
<p>　　<strong>治胎赤眼方。</strong></p>
<p>　　取槐木枝如马鞭大，长二尺，齐头油麻一匙，置铜钵中，旦使童子以木研之，至瞑止。</p>
<p>　　夜卧时，洗目敷 ，日三，良。</p>
<p>　<strong>　治目烂赤方。</strong></p>
<p>　　取三指撮盐，置古文钱上，重重火烧赤，投少醋中，足淹钱以绵沾汁注目 中。</p>
<p>　　<strong>治目中风冷泪出， 赤痒，乳汁煎方。</strong></p>
<p>　　黄连（十八铢） 蕤仁（半两） 干姜（一两）</p>
<p>　　上三味 咀。以人乳汁一升浸药一宿，明旦以微火煎，取二合，绵绞去滓，取如黍米许，纳目 头，日再。（张文仲方三味等分）</p>
<p>　　<strong>治目中风肿痛，除热揉眼方。</strong></p>
<p>　　矾石三两，烧令汁尽，以枣膏和如弹丸，揉眼上下，食顷，日三止。</p>
<p>　　<strong>洗眼汤<br/>　　治目赤痛方。</strong></p>
<p>　　甘竹叶（二七枚） 乌梅（三枚） 古钱（三枚）</p>
<p>　　上三味，以水二升渍药半日，东向灶煮二沸，三上三下，得二合，临欲眠，注目 。</p>
<p>　　<strong>治目猝肿方。</strong></p>
<p>　　以醋浆水作盐汤洗之，日四五度。</p>
<p>　　<strong>治目猝痒痛方。</strong></p>
<p>　　削干姜，令圆滑，纳 中，有汁拭却姜，复纳之，味尽易之。</p>
<p>　　<strong>五脏客热上冲，眼内外受风，令目痛不明方。</strong></p>
<p>　　地肤子 瓜子仁 青葙子 蒺藜子 茺蔚子 蓝子 菟丝子 蕤仁（《千金翼》作车前子各二合） 柏子仁（一合半） 决明子（五合） 细辛（一两六铢） 桂心（一两十八铢）</p>
<p>　　大黄（二两） 黄连（一两半） 萤火（六铢）</p>
<p>　　上十五味末之，蜜丸。每服如梧子三十丸，食后服，日三（《千金翼》无柏子仁）。</p>
<p>　　<strong>治目赤痛方。</strong></p>
<p>　　雄黄（一铢） 细辛 黄连 干姜（各二铢）</p>
<p>　　上四味合治如粉，以绵裹钗股唾濡头注药末，纳大 头，急闭目，目中泪出，须臾止，勿将手近，勿将帛 ，勿洗之。</p>
<p>　<strong>　又方</strong> 雄黄 干姜 黄连 矾石（各六铢）</p>
<p>　　上四味合治并如前方，一方加细辛六铢。</p>
<p>　　<strong>治眼赤暗方。</strong></p>
<p>　　杏仁（杏未熟时取仁捣汁一合） 古青钱（三枚） 青盐（一两六铢上三味合纳 器中，封头勿泄气，百日后出，着目四 头，日二三，避风冷。</p>
<p>　　<strong>治眼暗赤冷泪方。</strong></p>
<p>　　蕤仁 波斯盐上二味等分，治下筛，以驴生脂和，每夜敷目四角，以一粟大，密室中将息一月，日瘥。忌五辛。失明者，三十日敷之。</p>
<p>　　<strong>治目痛及泪出不止方。</strong></p>
<p>　　削附子作蚕屎大，纳目中卧，良。</p>
<p>　　<strong>治目不明泪出方。</strong></p>
<p>　　以乌鸡胆，临卧敷之。</p>
<p>　　<strong>治雀盲方。</strong></p>
<p>　　地肤子（五两） 决明子（一升）</p>
<p>　　上二味末之，以米饮汁和丸，食后服二十丸至三十丸，日二尽即更合，瘥止。</p>
<p>　<strong>　治雀目术。</strong></p>
<p>　　令雀盲人至黄昏时看雀宿处，打令惊起，雀惊起乃咒曰∶紫公紫公，我还汝盲，汝还我明，如此日日暝三过作之，眼即明，曾试有验（《肘后》云删繁载支太医法）</p>
<p>　　<strong>治肝气虚寒，眼青KT KT 不见物，真珠散方。</strong></p>
<p>　　真珠（一两研） 白蜜（二合） 鲤鱼胆（一枚） 鲤鱼脑（一枚）</p>
<p>　　上四味和合，微火煎两沸绵裹纳目中，当汁出药歇，更为之。</p>
<p>　　<strong>治目KT KT 无所见方。</strong></p>
<p>　　青羊肝一具，细切，以水一斗纳铜器中煮，以曲饼覆上，上钻两孔如人眼，正以目向就熏目，不过，再熏之。即瘥。（《千金翼》治眼暮无所见，不用曲饼）</p>
<p>　　<strong>治眼暗方。</strong></p>
<p>　　以铜器盛大酢三四升，煎七八日，覆器湿地，取铜青一合，以三月杏白仁一升取汁，和铜青敷之，日不过三四度，大良。</p>
<p>　　<strong>又方</strong> 古钱（七枚） 铜青 干姜 石盐 胡粉（各中枣大） 黄连（三铢） 乌头（枣核大）</p>
<p>　　蕤仁（一百十枚） 菥 子（枣大） 细辛（五铢） 酢（二合） 清酒（五合） 楸叶（一把取汁上十三味，治下筛，合煎，取三分去一，盛瓷器中。若燥取人乳和，敷目，慎风冷。</p>
<p>　　<strong>又方</strong> 每朝含黄柏一爪甲许，使津置掌中拭目讫，以水洗之，至百日眼明。此法乃可终生行之，永除眼疾，神良。</p>
<p>　　<strong>又方</strong> 柴胡（六铢） 决明子（十八铢）</p>
<p>　　上二味治下筛，人乳汁和敷目。可夜书，见五色。</p>
<p>　　<strong>治眼暗方。</strong></p>
<p>　　七月七日生苦瓠中白，绞取汁一合，以醋一升、古文钱七枚浸之，微火煎之，减半，以米许大，纳 中。</p>
<p>　　<strong>治眼漠漠无所见方。</strong></p>
<p>　　蕤仁 秦皮 黄连（各十八铢） 萤火（七枚） 决明子（一合）</p>
<p>　　上五味 咀，以水八合微火煎，取三合，冷，以绵注洗目，日三度。</p>
<p>　　<strong>常服芜菁子，主轻身益气明目方。</strong></p>
<p>　　芫菁子一升，以水四升煮，令汁尽出，曝干，复以水四升煮如前法，三煮三曝，治下筛，饮服方寸匕。（《千金翼》云百日身热疮出，不久自瘥）</p>
<p>　　<strong>明目令发不落方。</strong></p>
<p>　　十月上巳日收槐子，纳新净瓮中，以盆密封口，三七日发封，洗去皮取子，从月一日服一枚，二日二枚，日别加计，十日服五十五枚，一月日服一百六十五枚，一年服一千九百八十枚，小月减六十枚。此药主补脑，早服之，发不白，好颜色，长生益寿。先病冷人勿服之（《肘后》云扁鹊方）。</p>
<p>　<strong>　又方</strong> 牛胆中渍槐子，阴干百日，食后吞一枚，十日身轻，三十日白发再黑，至百日通神。</p>
<p>　　<strong>治目中眯不出方。</strong></p>
<p>　　以蚕砂一粒吞之，即出。</p>
<p>　　<strong>治稻麦芒等入目中方。</strong></p>
<p>　　取生蛴螬，以新布覆目上，持蛴螬从布上摩之，芒出着布，良。</p>
<p>　　<strong>治砂石草木入目中不出方。</strong></p>
<p>　　以鸡肝注之。</p>
<p>　　<strong>又方</strong> 以书中白鱼和乳汁，注目中。</p>
<p>　　治目中眯法。</p>
<p>　　旦起对门户跪拜云∶户门狭小，不足宿客，乃便瘥。</p>
<p>　　治目为物所伤触，青黑方。</p>
<p>　　煮羊肉令热熨，勿令过热，猪肝亦得。</p>
<p>　　治目痛不得睡方。</p>
<p>　　暮炙新青布熨，并蒸大豆袋盛枕之，夜恒令热。</p>
<p>　　目中赤痛，从内 始取之阴跷。</p>
<p>　　目中痛不能视，上星主之，先取 ，后取天牖、风池。</p>
<p>　　青盲远视不明，承光主之。</p>
<p>　　目瞑远视KT KT ，目窗主之。</p>
<p>　　目KT KT 赤痛，天柱主之。</p>
<p>　　目眩无所见，偏头痛，引目外 而急，颔厌主之。</p>
<p>　　目远视不明，恶风，目泪出，憎寒，头痛，目眩瞢，内 赤痛，远视KT KT ，无见，痒青盲无所见，远视KT KT ，目中淫肤，白幕覆瞳子，巨 主之。</p>
<p>　　目不明、泪出、目眩瞢，瞳子痒，远视KT KT ，昏夜无见，目 动，与项口参相引僻，目痛、僻戾、目不明，四白主之。</p>
<p>　　目赤目黄，颧 主之。</p>
<p>　　目，水沟主之。</p>
<p>　　目痛不明，龈交主之。</p>
<p>　　目瞑身汗出，承浆主之。</p>
<p>　　青盲目、恶风寒，上关主之。</p>
<p>　　青盲，商阳主之。</p>
<p>　　KT 目KT KT ，偏历主之。</p>
<p>　　眼痛，下廉主之。</p>
<p>　　KT 目KT KT 少气，灸五里，右取左，左取右。</p>
<p>　　目中白翳，前谷主之。</p>
<p>　　目痛泣出，甚者如脱，前谷主之。</p>
<p>　　白幕覆珠子，无所见，解溪主之。</p>
<p>　　眼暗，灸大椎下，数节第十当脊中安灸二百壮，惟多为佳，至验。</p>
<p>　　肝劳邪气眼赤，灸当容百壮，两边各尔，穴在眼小 近后当耳前，三阳三阴之会处，以两手按之，有上下横脉，则是与耳门相对是也。</p>
<p>　　眼急痛不可远视，灸当瞳子上入发际一寸，随年壮。穴名当阳，风翳。患右目，灸右手中指，本节头骨上五壮，如小麦大，左手亦如之。</p>
<p>　　风痒赤痛，灸人中近鼻柱二壮，仰卧灸之。</p>
<p>　　目卒生翳，灸大指节横纹三壮，在左灸右，在右灸左，良。</p>
</div>
</div>
<div class="bookvmiddle">
<a href="/guwen/bookv_12678.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12680.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
