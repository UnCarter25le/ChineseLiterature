
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·四灵部·鳞介(1)_古诗文网
</title>
<meta content="龙有九子一曰赑屃，似龟，好负重，故立于碑趺。二曰螭吻，好远望，故立于屋脊。三曰蒲牢，似龙而小，好叫吼，故立于钟纽。四曰狴犴，似虎，有威力，故立于狱门。五曰饕餮，好饮食，故立于鼎盖。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19274.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>四灵部·鳞介(1)</b></span>
<a href="javascript:PlayBookv(19274)" style="margin-left:5px;"><img alt="" height="16" id="speakerimgBookv19274" src="/img/speaker.png" width="16"/></a>
<span id="bookvPlay19274" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>龙有九子</strong></p>
<p>　　一曰赑屃，似龟，好负重，故立于碑趺。二曰螭吻，好远望，故立于屋脊。三曰蒲牢，似龙而小，好叫吼，故立于钟纽。四曰狴犴，似虎，有威力，故立于狱门。五曰饕餮，好饮食，故立于鼎盖。六曰（虫八）（虫夏），好水，故立于桥柱。七曰睚眦，好杀，故立于刀环。八曰金猊，形似狮，好烟火，故立于香炉。九曰椒图，似螺蚌，性好闲，故立于门楣。</p>
<p>　　<strong>尺木</strong></p>
<p>　　龙头上有一物，如博山形，名曰尺木。龙无尺木，不能升天。</p>
<p>　　<strong>攀龙髯</strong></p>
<p>　　黄帝采铜，铸鼎于荆山下。鼎成，有龙垂胡髯下迎帝骑龙上，群臣后宫从上者七十余人，小臣不得上，悉持龙髯，髯拔，堕弓。抱其弓而号。后世名其处曰“鼎湖”，名其弓曰“乌号”。</p>
<p>　　<strong>龙</strong></p>
<p>　　夏后藏龙漦于匮，周厉王发之，漦化为鼋，入于王府。府中童妾娠之生女，弃于道，有夫妇窃之至褒。后褒人有罪，纳女于幽王，是为褒姒。</p>
<p>　　<strong>痴龙</strong></p>
<p>　　昔有人堕洛中洞穴，见宫殿人物九处，捋大羊髯，得珠，取食之。出问张华，华曰：“九仙馆也。大羊乃痴龙。”</p>
<p>　　龙不见石，人不见风。鱼不见水，鬼不见地。</p>
<p>　　<strong>梭龙</strong></p>
<p>　　陶侃少时，尝捕鱼雷泽，得一铁梭，还挂着壁。有顷，雷雨大作，梭变成赤龙，腾空而去。</p>
<p>　　<strong>画龙</strong></p>
<p>　　叶公子高好龙，雕文画之。一旦，真龙入室，叶公弃而还走，失其魂魄。故曰叶公非好真龙也，好夫似龙而非龙者也。</p>
<p>　　<strong>行雨不职</strong></p>
<p>　　唐普闻师聚徒说法，有老人在旁，问之，答曰：“某此山之龙，因病，行雨不职见罚，求救。”师曰：“可易形来。”俄为小蛇，师引入净瓶，覆以袈裟。忽云雨晦冥，雷电绕空而散。蛇出，复为老人而谢：“非藉师力，则腥秽此地矣。”出泉以报。</p>
<p>　　<strong>金吾</strong></p>
<p>　　亦龙种，形似美人，首尾似鱼，有两翼，其性通灵，终夜不寐，故用以巡警。</p>
<p>　　<strong>螺女</strong></p>
<p>　　闽人谢端得一大螺如斗，畜之家。每归，盘餐必具。因密伺，乃一姝丽甚，问之，曰：“我天汉中白水素女。天帝遣我为君具食。今去，留壳与君，端用以储粟，粟常满。</p>
<p>　　<strong>射鳝</strong></p>
<p>　　越王郢于福州溪中，见一鳝长三丈，郢射中之，鳝以尾环绕，人马俱溺。</p>
<p>　　<strong>鲙残鱼</strong></p>
<p>　　出松江。昔吴王江行食鲙，以残者弃水面，化而为鱼。</p>
<p>　　<strong>横行介士</strong></p>
<p>　　《抱朴子》：山中辰日称无肠公子者，蟹也。《蟹谱》：“出师下岩之际，忽见蟹，称为横行介士。”</p>
<p>　　<strong>蛟龙得云雨</strong></p>
<p>　　周瑜谓孙权曰：“刘备有关张熊虎之将，肯久屈人下哉？恐蛟龙得云雨，终非池中物也。”</p>
<p>　　<strong>生龟脱筩</strong></p>
<p>　　金华俞清建云：“荆公欲使脱逢掖着僧伽黎，遂去室家妻子之累，犹生龟脱筩，亦难堪忍。</p>
<p>　　<strong>杯中蛇影</strong></p>
<p>　　乐广为河南尹，宴客。壁上有悬弩照于标中，影如蛇，客惊谓蛇入腹，遂病。后至其故处，知为弩影，病遂解。</p>
<p>　　<strong>率然</strong></p>
<p>　　《博物志》：率然一身两头，击其一头，则一头至；击其中，则两头俱至。故行军者有长蛇阵法。</p>
<p>　　<strong>鱼求去钓</strong></p>
<p>　　汉武欲伐昆明，凿池习水战，刻石为鲸鱼，每雷雨至则鸣，髯尾皆动。尝有人钓此，纶绝而去。鱼梦于武帝，求去其钩。明日，帝游池上，见一鱼衔钩，曰：“岂非昨所梦乎？”取鱼去钩而放之。后帝复游池畔，得明月珠一双，叹曰：“岂鱼之报也！”</p>
<p>　　<strong>打草惊蛇</strong></p>
<p>　　王鲁为当涂令，赎货为务。会稽民连状诉主簿贪贿，鲁判曰：“汝虽打草，吾已惊蛇。”</p>
<p>　　<strong>干蟹愈疟</strong></p>
<p>　　《笔谈》：关中无蟹，有人收得一干蟹，土人怪其形以为异，每人家有疟者，借去悬于户，其病遂痊。是不但人不识，鬼亦不识矣。</p>
<p>　　<strong>鱼婢蟹奴</strong></p>
<p>　　《尔雅》：鱼婢，小鱼也，亦曰妾鱼。大蟹腹下有数十小蟹，名蟹奴。</p>
<p>　　<strong>画蛇添足</strong></p>
<p>　　陈轸对楚使曰：三人饮酒，约画地为蛇，先成者饮。一人先成，举酒而起，曰：“吾先成，且添为之足。”其一人夺酒饮，曰：“蛇无足，汝添足，非蛇也。”</p>
<p>　　<strong>髯蛇</strong></p>
<p>　　长十丈，围七八尺。常在树上伺鹿兽过，便低头绕之，有顷，鹿死，先濡令湿，便吞食之，头角骨皆钻皮自出。</p>
<p>　　<strong>珠鳖</strong></p>
<p>　　广东电白海中出珠鳖，状如肺，有四眼六脚而吐珠。一曰“文魮”，鸟头鱼尾，鸣如磬而生玉。</p>
<p>　　<strong>儵鱼</strong></p>
<p>　　建昌修水出儵鱼。郭璞云：有水名修，有鱼名儵。天下大乱，此地无忧。俗呼西河。</p>
<p>　　<strong>墨龙</strong></p>
<p>　　抚州学有右军墨池。韩子苍《杂记》：池中忽时水黑，谓之黑龙。此物见，则士子应试者，得人必多。屡验。</p>
<p>　　<strong>飞鱼</strong></p>
<p>　　晋吴隶筑鱼塞于湖，忽闻空中云：“晚有大鱼攻塞，勿杀！”须臾，大鱼果至，群鱼从之。隶误杀大鱼，是夕风雨横作，鱼悉飞树上。</p>
<p>　　<strong>咒死龙</strong></p>
<p>　　石勒时大旱，佛图澄于石井冈掘一死龙，咒而祭之，龙腾空而上，雨即降。今有龙冈驿。</p>
</div>
</div>
<div class="bookvmiddle">
<a href="/guwen/bookv_19273.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19275.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
