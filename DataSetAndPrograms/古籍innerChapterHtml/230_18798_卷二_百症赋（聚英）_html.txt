
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
针灸大成·卷二·百症赋（聚英）_古诗文网
</title>
<meta content="百症俞穴，再三用心。顖会连于玉枕，头风疗以金针。悬颅颔厌之中，偏头痛止；强间丰隆之际，头痛难禁。原夫面肿虚浮，须仗水沟前顶；耳聋气闭，全凭听会翳风。面上虫行有验，迎香可取；耳中蝉噪" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_18798.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷二·百症赋（聚英）</b></span>
<a href="javascript:PlayBookv(18798)" style="margin-left:5px;"><img alt="" height="16" id="speakerimgBookv18798" src="/img/speaker.png" width="16"/></a>
<span id="bookvPlay18798" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%a8%e7%bb%a7%e6%b4%b2">杨继洲</a></p>
<div class="contson">
<p>　　百症俞穴，再三用心。顖会连于玉枕，头风疗以金针。</p>
<p>　　悬颅颔厌之中，偏头痛止；强间丰隆之际，头痛难禁。</p>
<p>　　原夫面肿虚浮，须仗水沟前顶；耳聋气闭，全凭听会翳风。</p>
<p>　　面上虫行有验，迎香可取；耳中蝉噪有声，听会堪攻。</p>
<p>　　目眩兮，支正飞扬；目黄兮，阳纲胆俞。</p>
<p>　　攀睛攻少泽肝俞之所，泪出刺临泣头维之处。</p>
<p>　　目中漠漠，即寻攒竹三间；目觉佴佴，急取养老天柱。</p>
<p>　　观其雀目肝气，睛明行间而细推；审他项强伤寒，温溜期门而主之。</p>
<p>　　廉泉中冲，舌下肿疼堪取；天府合谷，鼻中衄血宜追。</p>
<p>　　耳门丝竹空，住牙疼于顷刻；颊车地仓穴，正口喎于片时。</p>
<p>　　喉痛兮，液门鱼际去疗；转筋兮，金门丘墟来医。</p>
<p>　　阳谷侠溪，颔肿口噤并治；少商曲泽，血虚口渴同施。</p>
<p>　　通天去鼻内无闻之苦，复溜祛舌干口燥之悲。哑门关冲，舌缓不语而要紧；天鼎间使，失音嗫嚅而休迟。太冲泻唇喎以速愈，承浆泻牙疼而即移。</p>
<p>　　项强多恶风，束骨相连于天柱；热病汗不出，大都更接于经渠。</p>
<p>　　且如两臂顽麻，少海就傍于三里；半身不遂，阳陵远达于曲池。</p>
<p>　　建里内关，扫尽胸中之苦闷；听宫脾俞，祛残心下之悲凄。</p>
<p>　　久知胁肋疼痛，气户华盖有灵；腹内肠鸣，下脘陷谷能平。</p>
<p>　　胸胁支满何疗，章门不容细寻；膈疼饮蓄难禁，膻中巨阙便针。</p>
<p>　　胸满更加噎塞，中府意舍所行；胸膈停留瘀血，肾俞巨髎宜征。</p>
<p>　　胸满项强，神藏璇玑已试；背连腰痛，白环委中曾经。</p>
<p>　　脊强兮，水道筋缩；目瞤兮，颧髎大迎。</p>
<p>　　痓病非颅息而不愈；脐风须然谷而易醒。</p>
<p>　　委阳天池，腋肿针而速散；后溪环跳，腿疼刺而即轻。</p>
<p>　　梦魇不宁，厉兑相谐于隐白；发狂奔走，上脘同起于神门。</p>
<p>　　惊悸怔忡，取阳交解溪勿误；反张悲哭，仗天冲大横须精。</p>
<p>　　癫疾必身柱本神之令；发热仗少冲曲池之津。</p>
<p>　　岁热时行，陶道复求肺俞理；风痫常发，神道须还心俞宁。</p>
<p>　　湿寒湿热下髎定；厥寒厥热涌泉清。</p>
<p>　　寒栗恶寒，二间疏通阴郄暗；烦心呕吐，幽门开彻玉堂明。</p>
<p>　　行间涌泉，主消渴之肾竭；阴陵水分，去水肿之脐盈。</p>
<p>　　痨瘵传尸，趋魄户膏肓之路；中邪霍乱，寻阴谷三里之程。</p>
<p>　　治疸消黄，谐后溪劳宫而看；倦言嗜卧，往通里大钟而明。</p>
<p>　　咳嗽连声，肺俞须迎天突穴；小便赤涩，兑端独泻太阳经。</p>
<p>　　刺长强于承山，善主肠风新下血；针三阴于气海，专司白浊久遗精。</p>
<p>　　且如肓俞横骨，泻五淋之久积；阴郄后溪，治盗汗之多出。</p>
<p>　　脾虚谷以不消，脾俞膀胱俞觅；胃冷食而难化，魂门胃俞堪责。</p>
<p>　　鼻痔必取龈交；瘿气须求浮白。</p>
<p>　　大敦照海，患寒疝而善蠲；五里臂臑，生疬疮而能治。</p>
<p>　　至阴屏翳，疗痒疾之疼多；肩髃阳溪，消瘾风之热极。</p>
<p>　　抑又论妇人经事改常，自有地机血海；女子少气漏血，不无交信合阳。</p>
<p>　　带下产崩，冲门气冲宜审；月潮违限，天枢水泉细详。</p>
<p>　　肩井乳痈而极效；商丘痔瘤而最良。</p>
<p>　　脱肛趋百会尾翠之所；无子搜阴交石关之乡。</p>
<p>　　中脘主乎积痢；外丘收乎大肠。</p>
<p>　　寒疟兮，商阳太溪验；痃癖兮，冲门血海强。</p>
<p>　　夫医乃人之司命，非志士而莫为；针乃理之渊微，须至人之指教。</p>
<p>　　先究其病源，后攻其穴道，随手见功，应针取效。</p>
<p>　　方知玄里之玄，始达妙中之妙。</p>
<p>　　此篇不尽，略举其要。</p>
</div>
</div>
<div class="bookvmiddle">
<a href="/guwen/bookv_18797.aspx">上一章</a>
<a href="/guwen/book_230.aspx" style="border:0px;line-height:27px; height:27px;">目录</a>
<a href="/guwen/bookv_18799.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
