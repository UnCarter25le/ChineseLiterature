
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·人事部·卷三十九_古诗文网
</title>
<meta content='○吉梦下《东观汉记》曰：诸将皆劝光武即位。乃召冯异。上曰："我昨夜梦乘赤龙上天，觉悟心中动悸。"异因下席拜贺曰："此天命发於精神也。"异遂与' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15249.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>人事部·卷三十九</b></span>
<a href="javascript:PlayBookv(15249)" style="margin-left:5px;"><img alt="" height="16" id="speakerimgBookv15249" src="/img/speaker.png" width="16"/></a>
<span id="bookvPlay15249" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○吉梦下</p>
<p>　　《东观汉记》曰：诸将皆劝光武即位。乃召冯异。上曰："我昨夜梦乘赤龙上天，觉悟心中动悸。"异因下席拜贺曰："此天命发於精神也。"异遂与诸将定议上尊号。</p>
<p>　　又曰：永平三年春，有司奏请立长秋宫，以率八妾。上未有所言。皇太后曰："马贵人德冠后宫。"遂登至尊。先是数日，后梦有小虫飞，无数，随着身入皮肤中复飞出。</p>
<p>　　又曰：和熹邓皇后尝梦扪天体。荡荡正青，滑如磄〈石弟〉，有若锺乳，若仰嗽之。以讯占梦，言尧梦攀天而上，汤反天砥之，皆圣王之梦。</p>
<p>　　范晔《后汉书》曰：蔡茂梦坐太极殿上，有三穗禾。茂跳取之，得其中穗，辄复失之。以问郭贺，贺离席庆曰："大殿者，官府之形象也。极而有禾，人臣之禄也。取其中穗，是中台之位也。於字，禾失为秩也。"旬月而茂徵焉，辟贺为掾。</p>
<p>　　谢承《后汉书》：华松家本孤微。其母夜梦两伍伯夹门言，司隶在此。松年十五，师事丁子然，学《春秋》，十九当冠，出，诸生曰："此宰相之器也。"</p>
<p>　　《魏书》曰：程昱少时，常梦上太山，两手捧日。昱私异之，以访荀彧。及兖州平，乃赖昱得完三城。於是彧以昱梦白太祖，太祖曰："卿当终为吾腹心。"昱本名立，太祖乃加其上日，更名昱。</p>
<p>　　张勃《吴录》曰：武烈皇帝母有身，梦肠出绕吴昌门。孙坚妻吴氏，梦月在其怀而生长沙桓王。又梦月在怀而生大皇帝。</p>
<p>　　又曰：丁固字子贱，会稽山阴人。宝鼎中，拜司徒。初为尚书，梦松树生其腹上，谓人曰："松字十八公也。后十八年为公乎？"遂如梦焉。</p>
<p>　　《蜀志》曰：蒋琬字公琰。夜梦有一牛头在门前，流血滂沱。问占梦赵直，直曰："夫见血者，事分明也。牛角及鼻，公字之象。君位卒当至公。"</p>
<p>　　《吴志》曰：孙休字子烈。封琅琊王。居会稽。梦乘龙上天，顾不见尾。觉而异之。孙皓废休立，七年薨。孙皓悉诛其子。</p>
<p>　　又曰：吴王孙权潘夫人，会稽句章人。得幸，有身。梦有似龙头授己者，己以蔽膝受之。遂生孙亮。</p>
<p>　　王隐《晋书》曰：陶侃字士衡，鄱阳人。少渔於雷泽，梦背上生八翅，飞入天门，见门非常，欲入不敢而下。侃后都督八州诸军事。</p>
<p>　　又曰：陶侃为广州，梦有司马与侃铠者。长史陈协以为：司马者，国姓也。铠者，扞御之器。节下当进位。泰兴二年，侃加平南将军。</p>
<p>　　又曰：邓殷为淮南太守。梦行水边，见一女子，虎在后来，荡断鞶囊。占者以为：水边有女，汝字也。断鞶囊者，新虎头代故虎头也。不作汝阴当汝南也，果迁汝阴。</p>
<p>　　《续晋阳春秋》曰：李太后在会稽王宫，梦两龙枕膝，日月入怀。其后果以相者之言，见幸太宗。凡生烈宗会稽王道子，及鄱阳公主焉。</p>
<p>　　王韶之《晋安帝纪》曰：刘敬宣在齐，梦湍瘟吞之。而於梦中占者答曰："此服土吞也。"既觉，喜曰："丸者，桓也。桓既吞矣，我当复本土。"旬日中间，玄败，遂得归。</p>
<p>　　陆机《晋书武纪》曰：王浚之在巴郡也，梦悬四刀於其上，甚恶之。浚主簿李毅拜贺曰："夫三刀为州，而见四为益一也。明府其临益州乎？"后果为益州刺史。</p>
<p>　　《晋书》曰：罗含字君章，襄阳人。少时，梦五色鸟入怀，遂取吞之。含觉，胸中如吞物，意谓不吉，乃告叔母朱氏。朱氏曰："此鸟有文章，汝当善文章矣。"果如其言。众人谓之荆楚之松竹。荆州刺史桓温以为江左之清秀也。</p>
<p>　　《晋书载纪》曰：刘聪之在孕也，母张氏梦日入怀。寤而以告玄海。玄海曰："此吉徵也，慎勿言。"十五月而生聪焉。</p>
<p>　　《南燕录》曰：慕容德，皝少子也。皝每对诸夫人言：妇人梦日入怀，当生天子。后孙夫人任身，梦日入其脐中。后昼寝生德。</p>
<p>　　《宋书》曰：晋安王子勋於寻阳城南设坛即位。子勋语左右曰："昨夜梦乘龙上天，俯视不见其头。"众咸失色，莫有对者。著作郎孙毅进曰："《易》称'见群龙无首'，吉祥也。"众乃大悦。</p>
<p>　　又曰：刘穆之尝梦与宋武帝泛海，遇大风，惊，俯视船下，见二白龙侠船。既而，至一山，山峰耸秀，意甚悦。及武帝克京城，从何无忌求府主簿，无忌进穆之。帝曰："吾亦识之。"即召焉。</p>
<p>　　又曰：沈庆之尝梦引卤簿入厕中，庆之甚恶入厕之鄙。时有善占梦者为解之曰："君必当大富贵，然未在旦夕。"问其故，答曰："卤簿故是富贵容，厕中所谓后帝也。知君富贵不在今王。"</p>
<p>　　《后魏书》曰：宣武帝名恪，孝文帝长子也。母曰高氏，初梦为日所逐，避於床下。化为龙，绕己数匝。寤而厩悸，遂娠而生帝也。</p>
<p>　　《后周书》曰：柳霞幼而爽迈。其世父庆远特器异之，谓霞曰："吾昔逮事，伯父太尉公尝语吾云：我作一梦，梦汝登一楼，甚峻丽。吾以坐席与汝。汝后名官必达，恨吾不及见耳。吾向聊复昼寝，又梦将昔坐席还以赐汝。汝之官位当复及吾。特宜勉励，以应嘉祥也。"</p>
<p>　　又曰：高琳字秀琳。其先高丽人。母尝祓禊泗滨，卧，遇见一石，光彩朗润，遂持归。是夜，梦见一人衣冠若仙者，谓曰："夫人向所持来石，是浮磬之精耳。君受之必生令子。"母惊寤，举身流汗。俄而，有娠。及生琳，因以名字焉。及长，有大度知略。从文帝累有战功，位至开府仪同三司。</p>
<p>　　《三国典略》曰：高欢尝梦履众星而行，觉而内喜，遂倾产以结客。</p>
<p>　　又曰：宇文永贵，昌黎大棘人也。母初孕贵，梦有老人抱一儿授之曰："赐尔是子，俾寿且贵。"及生，形类所梦，故以"永贵"字之。</p>
<p>　　又曰：齐阳休之幼年，将仕，梦邺城东南有大冢，上有铜柱，跗为莲花。休之从西北而登，以手捉柱，柱右转。梦中咒曰："三匝而止。"柱如其言。荣贵之后，所居之宅，竟在其地。</p>
<p>　　又曰：祖珽知齐太上有大志，深自结纳。尝启曰："昨梦大王乘龙上天，愿深自爱。"太上大喜。即位之后擢拜中书侍郎。</p>
<p>　　又曰：梁孝玄字世诚。梁武第七子也。小字七苻。初，梁武梦眇目僧执香炉称托生王宫。既而，采女石氏侍，始褰户幔，有风回裙，梁武帝意感，幸之。采女梦月堕怀中，遂孕孝玄。载诞之夕，举室光明，室中有非常香气及紫胞之异。</p>
<p>　　《梁书》曰：较型少，梦见人授之五色笔，因而有文章。后十馀年，忽梦一丈夫，自称郭璞，谓淹曰："前借君笔，可相还。"淹梦中探怀中笔。自此后，不复有文章。时称淹才尽。</p>
<p>　　又曰：郑灼少事皇侃。灼性精勤，尤明三礼。少时尝梦皇侃谓曰："郑郎开口。"侃因唾灼口中，自后义理益进。</p>
<p>　　又曰：何点少时尝患渴，经岁不愈。后在吴中石佛寺僧建讲，昼寝梦一道人，形貌非常，授丸一掬，梦中服之而馋拢</p>
<p>　　《陈书》曰：高祖微时，尝游义兴，馆於许氏。梦天开数丈，有四人朱衣捧日而至，纳之帝口。及觉，腹内犹热。</p>
<p>　　《南史》曰：徐陵字孝穆。母藏氏，尝梦五色云化为凤，集左肩上，已而诞陵。年数岁，家人携以候沙门释宝志。宝志曰："此天上石麒麟也。"</p>
<p>　　《唐书》曰：李峤，赵州赞皇人。隋内史侍郎玄操从曾孙也。代为著姓，父镇恶襄城瘤拢峤早孤，事母以孝闻。为儿童时，梦有神人遗之双笔，自是渐有学业。弱冠举进士。</p>
<p>　　又曰：尹知章绛州翼城人。少亲骚。尝梦神人以大凿开其心，以药内之。自是，日益开朗，尽通诸经义。未几，而诸师反北面受业焉。</p>
<p>　　又曰：张荐字孝举。深州陆泽人。祖鷟，字文成。聪惊绝伦，书无不览。为儿童时，梦紫色大鸟五彩成文降於家庭。其祖谓之曰："五色赤文，凤也。紫文，鸑鷟也，为凤之佐。吾儿当以文章瑞於朝廷。"因以为名字。</p>
<p>　　又曰：天宝中，安禄山自范阳入朝。肃宗观其凶姿，有勃逆之状，言之於太上皇。太上皇易之，不纳。上恐危社稷，遂精诚祈梦。其夜，梦故内侍胡普寂等三人，持案覆以黄帊，自天而下，至上前，有素版丹书，文章甚多。既寤，所记者惟四句，曰："厥不云乎，其惟其时。上天所保，福禄不亏。"十四年十一月甲子，禄山果於范阳称兵向阙。</p>
<p>　　又曰：刘沔，初为忠武小校，从李光颜讨淮西，为捉生将。前后遇贼兵，战，锋刃所伤，几死者数四。尝伤重卧草中，日黑不知归路，昏然而睡。梦人授之双烛曰："子方大贵。此行无患，可持此而还。"既行，炯然有双光在前。</p>
<p>　　《晏子春秋》曰：景公病水十数日。夜梦与二日斗，不胜。晏子朝，公说之曰："我其死乎？"对曰："使人以迎占梦。"至，晏子说公梦告之。占梦者请反其书，晏子曰："无反书。"曰："所病者阴也，日者阳也，一阴不胜二阳，故病将愈也。"以是对。占梦者入，以晏子言对。居三日，公病大愈。公且赐占梦，占梦者曰："此非臣之言，晏子教臣。"</p>
<p>　　《李蜀书》曰：武帝讳雄，始祖第三子。始祖后方娠，梦双虹自门升天，一蛇中断。及生，后常言：三子若成人，必有先亡者，有大贵者。后果李荡早卒，李雄王蜀。</p>
<p>　　《林邑记》曰：林邑俗谓上金为紫磨金，夷俗谓上金为杨迈金。初，范杨迈母怀身，梦人铺杨迈金席与其生儿。儿落席上，金色光起，昭晰艳燿。及其生也，名曰杨迈。后袭王位，能得人情。</p>
<p>　　皇甫谧《帝王世纪》曰：文王自程徙都酆。季秋之月甲子，赤雀衔丹书入酆，止於文王之户，言天命归周之意。先是文王梦日月之光着身。</p>
<p>　　《会稽先贤传》曰：吴侍中阚泽字德润，山阴人也。在母胎八月而叱声震外，年十三，夜梦名字炳然县在月后，遂昇进也。</p>
<p>　　《异苑》曰：郑康成师马融，三载无闻。融鄙而遣还。玄过树阴假寐，梦见一老父以刃开其心，谓曰："可以学矣！"於是，遂返，精洞典籍。</p>
<p>　　又曰：太原郭登之字仲靖。义熙初，诸葛长民欲取为咨议，登之不乐。后为南康太守。卢循之反，长民以其无先过也，将加大辟。梦一神人以乌角如意与。虽是寤寐中，殊自指约。既觉，在其侧，可长尺馀，形制甚陋。郭遂得，无他。屡经显官。后徒入关，赍以自随，插着步差中，忽失所在。</p>
<p>　　《幽明录》曰：谢安石当桓温之世，恒惧不全。夜忽梦乘桓舆行十六里，见白鸡而止，不得复前。莫有解此梦。及温亡，后果代居宰相，历十六年而得疾。安方悟云："十六里者，十六年，见鸡住者，今太岁在酉。吾病殆将不起。"少日而卒。</p>
<p>　　又曰：吴兴钱乘，孙权时曾昼卧，久不觉，两吻沫出者数升。其母怖而呼之，曰："适见一老公，食以熇筋，恨未尽而呼之。"乘本尫瘠，既尔之后，遂以力闻。官至无难监。</p>
</div>
</div>
<div class="bookvmiddle">
<a href="/guwen/bookv_15248.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15250.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
