
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·礼乐部·礼制一·婚姻_古诗文网
</title>
<meta content="冠礼古者冠礼，筮日筮宾，所以敬冠事也。冠乎祚，以着代也。醮于客位，三加弥尊（始加缁布冠，再加皮冠，三加爵弁），加有成也。已冠而字之，成人之道也。见于母，母拜之；见于兄弟，兄弟拜之，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19241.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>礼乐部·礼制一·婚姻</b></span>
<a href="javascript:PlayBookv(19241)" style="margin-left:5px;"><img alt="" height="16" id="speakerimgBookv19241" src="/img/speaker.png" width="16"/></a>
<span id="bookvPlay19241" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>冠礼</strong></p>
<p>　　古者冠礼，筮日筮宾，所以敬冠事也。冠乎祚，以着代也。醮于客位，三加弥尊（始加缁布冠，再加皮冠，三加爵弁），加有成也。已冠而字之，成人之道也。见于母，母拜之；见于兄弟，兄弟拜之，成人而与为礼也。玄冠玄冕，奠挚于君，遂以挚见于卿大夫、乡先生，以成人见也。</p>
<p>　　<strong>鲁两生</strong></p>
<p>　　汉叔孙通制礼，征鲁诸生三十余人。有两生不肯行，曰：“礼乐必积德百年而后兴，今天下初定，何暇为此？”通笑曰：“鄙儒，不知时变者也。”</p>
<p>　　<strong>应时而变</strong></p>
<p>　　《庄子》：三皇五帝之礼义法度，不矜于同，而矜于治，譬犹栌梨橘柚，其味相反，而皆可于口。或礼义法度，应时而变也。晋侯受玉</p>
<p>　　《左传》：天王使召武公、内史过赐晋侯命，受玉惰。过归，告王曰：“晋侯其无后乎！王使之命，而惰于受瑞，先自异也已，其何继之有？礼，国之干也；敬，礼之舆也。不敬，则礼不行；礼不行，则上下昏，何以长世？”</p>
<p>　　<strong>绵蕞</strong></p>
<p>　　叔孙通与其徒百余人为绵蕞野外，习之月余，礼成。高帝令群臣习肄长乐宫，成。群臣朝贺，莫不振恐肃敬。帝曰：“吾今日知为皇帝之贵也。”</p>
<p>　　<strong>婚礼</strong></p>
<p>　　人皇氏始有夫妇之道，伏羲始制嫁娶。女娲氏与伏羲共母，佐伏羲正婚姻，始为神媒。夏后氏始制亲迎礼。秦始皇始娶妇纳丝麻鞋一緉（取和谐也）。后汉始聘礼用墨。汉重墨，今答聘用之。始婚礼用羊（取羊者，祥也）。巫咸制撒帐厌胜。京房嫁女，翼奉子撒豆谷穰煞。张嘉贞嫁女，制绣幕牵红。唐新妇舆至大门，传席勿履地。晚唐制：新妇上车，以蔽膝盖面。五代始新妇入门跨马鞍。北朝迎婚，十数人大呼，催新妇上舆，妇家宾亲妇女打新郎，喜拳手交下。</p>
<p>　　<strong>昏礼</strong></p>
<p>　　昏礼者，将合二姓之好，上以祀宗庙，而下以继后世也，故君子重之。是以昏礼纳采、问名、纳吉、纳征、请期，皆主人筵几于庙，而拜迎于门外。入，揖让而升，听命于庙，所以敬慎重、正昏礼也。纳采者，纳雁以为采，择之礼也。问名者，问女生之母名氏也。纳吉者，得吉卜而纳之也。纳征者，纳币以为婚姻之证也。请期者，请婚姻之日期也。五者合亲迎，谓之六礼。亲迎，父亲醮子而命之迎，男先于女也。子承命以迎，主人筵几于庙，而拜迎于门外。婿执雁入，揖让升堂，再拜奠雁，盖亲爱之于父母也。降，出御妇车，而婿受绥，御轮三周，先俟于门外。妇至，婿揖妇以入，共牢而食，合卺而酳，所以合体同尊卑以亲之也。</p>
<p>　　<strong>见舅姑</strong></p>
<p>　　夙兴，妇沐浴以俟见。质明，赞见妇于舅姑，妇执笲枣栗、段修以见，赞醴妇。妇祭脯、祭醴，成妇礼也。舅妇入室，妇以特豚馈，明妇顺也。质明，婚礼之次日。赞，相礼之人也。笲，竹器，以盛枣栗、段修之贽。修，脯也，加姜桂治之曰“段修”。</p>
<p>　　<strong>飨以一献</strong></p>
<p>　　厥明，舅姑共飨妇，以一献之礼奠酬。舅姑先降自西阶，妇降自阼阶，以着代也。厥明，婚礼之二朝也。舅献姑酬，共成一献。阼者主人之阶，妇之代姑将以为主于内也。</p>
<p>　　<strong>结缡三命</strong></p>
<p>　　女嫁，父戒之曰：“谨慎，从舅之言！”母戒之曰：“谨慎，从尔姑之言！”诸母施鞶绅，戒之曰：“谨慎，从尔父母之言。”</p>
<p>　　<strong>四德三从</strong></p>
<p>　　是以古者妇人先嫁三月，祖庙未毁，教于公宫；祖庙既毁，教于宗室，教以妇德、妇言、妇容、妇功。教成祭之，牲用鱼，芼之以苹藻，所以成妇顺也。三从，谓妇人在家从父，出嫁从夫，夫死从子。</p>
<p>　　<strong>伉俪</strong></p>
<p>　　《左传》：齐侯请继室于晋，韩宣子使叔向对曰：“寡君未有伉俪，君有辱命，惠莫大焉。”</p>
<p>　　<strong>朱陈</strong></p>
<p>　　白乐天诗：“徐州古丰县，有村曰朱陈。去县百余里，桑麻青氛氲。一村惟两姓，世世为婚姻。”</p>
<p>　　<strong>撒帐果</strong></p>
<p>　　汉武帝李夫人初入宫，坐七宝流苏辇，障凤羽长生扇，帝迎入帐中，共坐卺饮。预戒宫人遥撒五色同心花果，帝与夫人以衣裾盛之，云“得多”，得子多也。故后世有撒帐之遗。</p>
<p>　　<strong>月老检书</strong></p>
<p>　　唐韦固旅次宋城，遇老人向月检书，谓固曰：“此天下婚姻簿也。”因问韦妻何氏，答曰：“尔妻乃店后卖菜陈妪女耳。”翌日往视，见妪抱三岁女，甚陋。遂使人刺之中眉。后十四年，相州刺史王泰妻以女，姿容甚丽，眉间常贴花钿。细问之，曰：“妾郡守侄女也。父卒于宋城。襁褓时为贼所刺，痕尚在眉。”宋城宰闻之，名其店曰“订婚店”。</p>
<p>　　<strong>金屋贮之</strong></p>
<p>　　汉武帝幼时，景帝问：“儿欲得妇否？”长公主指其女曰：“阿娇好否？”武帝曰：“若得阿娇，当以金屋贮之。”</p>
<p>　　<strong>丹桂近嫦娥</strong></p>
<p>　　袁筠娶萧安女，言定，未几，擢进士第。罗隐以诗赠之，曰：“细看月轮还有意，定知丹桂近嫦娥。”</p>
<p>　　<strong>女萝附松柏</strong></p>
<p>　　李靖谒杨素，一伎执红拂侍侧，目靖久之。靖归逆旅，夜半有紫衣人扣门，延入，脱衣帽，乃美人也。靖惊诘之，告曰：“妾杨家红拂妓也。女萝愿附松柏。”遂与之俱适太原。</p>
<p>　　<strong>续断弦</strong></p>
<p>　　《十洲记》：凤麟州以凤喙麟角作胶，能续断弦。</p>
<p>　　<strong>门楣</strong></p>
<p>　　唐玄宗宠礼杨氏，其从兄国忠加御史大夫，铦鸿胪卿，女兄弟韩国、虢国、秦国三夫人。时谣曰：“男不封侯女作妃，君看女却为门楣。”</p>
<p>　　<strong>冰人</strong></p>
<p>　　令狐策梦立冰上，与冰下人语。占者曰：“在冰上与冰下人语，为阳语阴，当为人作媒，期在冰判。”太守田豹为子求张征女，使策为媒，仲春成婚。故称媒人为冰人。</p>
<p>　　<strong>卖犬嫁女</strong></p>
<p>　　唐吴隐之将嫁女，谢石知其贫，遣女必率薄，乃令移厨帐助其经营。使人至，见婢牵一犬卖之，此外萧然无办。</p>
<p>　　<strong>练裳遣嫁</strong></p>
<p>　　汉逸民戴良有五女，练裳竹笥木履而遣之。东坡诗：“竹笥与练裳，愿得毕婚嫁。”</p>
<p>　　<strong>葭莩</strong></p>
<p>　　汉中山靖王封群臣，非有葭莩之亲。（葭莩，竹上薄衣。）</p>
<p>　　<strong>潘杨</strong></p>
<p>　　晋杨经，潘岳作诔文云：“藉三叶世亲之恩，而子之姑，予之伉俪焉。潘杨之睦，有自来矣。</p>
<p>　　<strong>凤占</strong></p>
<p>　　《左传》：陈公子完奔齐，齐侯使为卿。齐大夫懿氏欲妻以女，卜之曰：“凤凰于飞，和鸣锵锵。有妫之后，将育于姜，五世其昌。”</p>
<p>　　<strong>结缡</strong></p>
<p>　　《诗》：“之子于归，皇驳其马。亲结其缡，九十其仪。”（缡，妇人之袆也。）</p>
<p>　　<strong>示之以礼</strong></p>
<p>　　马超奔蜀，轻视先主，常呼先主字。关羽怒，请杀之。先主曰：“人穷来归，以其呼字而杀之，何以示天下？”张飞曰：“如是当示之以礼。”次日，大会诸将，请超入，羽、飞并伏刀立直。超顾坐席，不见羽、飞，见其直也。乃大惊，遂尊事先主，不敢呼字。</p>
<p>　　<strong>议礼聚讼</strong></p>
<p>　　汉章帝欲定礼乐，班固曰：“诸贤多能说礼，宜广招集。”帝曰：“谚云‘筑舍道旁，三年不成。’会礼之家，名为聚讼。”<br/></p>
</div>
</div>
<div class="bookvmiddle">
<a href="/guwen/bookv_19240.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19242.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
