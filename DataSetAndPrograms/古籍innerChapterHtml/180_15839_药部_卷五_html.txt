
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·药部·卷五_古诗文网
</title>
<meta content="○石药下馀粮《列仙传》曰：赤斧者，巴戎人，为碧鸡祠主簿。能炼丹与消石，服之，三十年身反童子，发毛皆赤。数十年上华山取禹馀粮，饵之，手中长有赤斧。《博物志》曰：海扶洲上有草焉，名曰{" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15839.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>药部·卷五</b></span>
<a href="javascript:PlayBookv(15839)" style="margin-left:5px;"><img alt="" height="16" id="speakerimgBookv15839" src="/img/speaker.png" width="16"/></a>
<span id="bookvPlay15839" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○石药下</p>
<p>　　馀粮</p>
<p>　　《列仙传》曰：赤斧者，巴戎人，为碧鸡祠主簿。能炼丹与消石，服之，三十年身反童子，发毛皆赤。数十年上华山取禹馀粮，饵之，手中长有赤斧。</p>
<p>　　《博物志》曰：海扶洲上有草焉，名曰{艹师}(音师。)草。其实，食之如大麦。七月稔熟，民敛，至冬乃讫。名自然穀，或曰禹馀粮。今药中有禹馀粮者。世传昔禹治水，弃其所馀食於江中，而为药也。</p>
<p>　　《博物志》曰：地有蓼名，则禹馀粮生。亦有蓼名无者矣。</p>
<p>　　《范子计然》曰：禹馀粮，出河东。</p>
<p>　　《本草经》曰：太一禹馀粮，一名石脑。味甘平。生山谷。治咳逆，上气、症瘕、血闭、漏下，除邪。久服，能忍寒暑，不饥，轻身，飞行千里，若神仙。生太山。</p>
<p>　　又曰：禹馀粮，味甘寒。生池泽。治咳逆、寒热、烦满、下利、赤白血闭、症瘕、大热。久服轻身。生东海。</p>
<p>　　《吴氏本草经》曰：太一禹馀粮，一名禹哀。神农、歧伯、雷够允平，李氏小寒，扁鹊甘，无毒。生太山。上有甲，甲中有白，白中有黄，如鸡子黄色。九月彩，或无时。</p>
<p>　　消石</p>
<p>　　《吴氏本草经》曰：消石，神农苦，扁鹊甘。</p>
<p>　　《范子计然》曰：消石，出陇道。</p>
<p>　　芒消</p>
<p>　　《本草经》曰：消石，一名芒消，味酸，苦寒。生山谷。治五藏积热。生益州。</p>
<p>　　朴消</p>
<p>　　《本草经》曰：朴消，味苦寒。生山谷。治百病，除寒热、邪气，除六府积聚、结癖。山谷之阴有咸苦之水，状如芒消而粗。能化七十二种石，练饵服之，轻身神仙。生益州。</p>
<p>　　《吴氏本草》曰：朴硝石，神农、歧伯、雷公无毒。生益州，或山阴。入土千年不变，练之不成，不可服。</p>
<p>　　雄黄</p>
<p>　　《玄中记》曰：员丘之上多大蛇，以雄黄精厌之。</p>
<p>　　《水经》曰：黄水，出零阳县西北连巫山，溪出雄黄，颇有神异。彩常以冬月，祭祠，凿石深数丈，方得。故溪水取名焉。</p>
<p>　　《淮南万毕术》曰：夜烧雄黄，水虫成列。(水虫闻烧雄黄臭气，皆趋火。)</p>
<p>　　《吴氏本草》曰：雄黄，神农苦。山阴有丹雄黄，生山之阳。故曰雄是丹之雄，所以名雄黄也。</p>
<p>　　雌黄</p>
<p>　　《吴越春秋》曰：太官舍春申君所造殿后，殿名桃夏宫，春申子假君宫也。数失火，因途雌黄，故曰黄堂。临海水。</p>
<p>　　《土物志》曰：丹山，草木赫然尽彤，雌黄所产。炜煌，内含奇宝，外发英光。昔隶交部，今则南康。</p>
<p>　　《典术》曰：天地植郸，藏於中极，命曰雌黄。雌黄千年化为雄黄，雄黄千年化为黄金。</p>
<p>　　《本草经》曰：雌黄，石金，味辛平。生山谷。治身痒诸毒。</p>
<p>　　磁石</p>
<p>　　王隐《晋书》曰：马隆击凉州，以磁石累道侧。贼负铁铠，不得过，以为神。</p>
<p>　　《吕氏春秋》曰：磁石召铁，或引之也。(石，铁之母也。石之不磁者，亦不能引之也。)</p>
<p>　　《抱朴子》曰：五石者，丹沙、雄黄、白矾石、曾青、磁石也。一石转五转，而合成五色，五石合为二十五色。</p>
<p>　　《南州异物志》曰：涨海崎头，水浅而多磁石。外徼人乘大舶，皆以铁鍱鍱之。至此关，以磁石不得过。</p>
<p>　　《淮南万毕术》曰：磁石拒{其石}。(取鸡血、作针，铁磨捣之，以和磁石，日途{其石}头，曝乾之，置局上，则相拒不休。)</p>
<p>　　又曰：磁石悬入井，亡人自归。(取亡人衣带，裹磁石，锈檦晷，亡人自归。)</p>
<p>　　《本草经》曰：磁石，一名玄石，味辛寒，生川谷。</p>
<p>　　《吴氏本草》曰：磁石，一名磁君。</p>
<p>　　石膏</p>
<p>　　《广州记》曰：彰平县有石膏山，望之，皎若霜雪。</p>
<p>　　《本草经》曰：石膏，味辛，微寒。生山谷。治心下逆惊喘，口乾焦，不能息。</p>
<p>　　滑石</p>
<p>　　《南越志》曰：膋(音尞。)城县，是出膋石，膋石，即滑石也。土人以为烧器，以用烹鱼。</p>
<p>　　《本草经》曰：滑石，味苦寒。生山谷。治身热、泄癖。生棘阳。</p>
<p>　　《范子计然》曰：滑石，白滑者善。</p>
<p>　　矾石</p>
<p>　　《本草经》曰：矾石，一名羽砠。味咸酸寒。生山谷。治寒热、泄痢、恶疮、目痛，坚骨。炼垛鉶服，轻身不老。生河西。</p>
<p>　　盛弘之《荆州记》曰：建平出矾石。</p>
<p>　　《范子计然》曰：矾石，出武都。</p>
<p>　　《吴氏本草》曰：矾石，一名羽涅(泥结切。)一名羽泽。神农、歧伯酸，扁鹊咸，雷公酸，无毒。生河西，或陇西，或武都石门。彩无时。歧伯久服，伤人骨。</p>
<p>　　曾青</p>
<p>　　《衡山记》曰：衡山有曾青岗。曾青可合仙药。</p>
<p>　　《淮南万毕术》曰：取曾青十斤，烧之，以水灌其地，云起如山云矣。曾青为药，令人不老。</p>
<p>　　《本草经》曰：曾青，生蜀郡名山。其山有铜者，曾青出其阳。青者，铜之精，能化金、铜。</p>
<p>　　空青</p>
<p>　　《江乘地记》曰：樵彩者常於山上得空青。此山三朝出云，雨必降，民以为常占。</p>
<p>　　《范子计然》曰：空青、曾青，出巴都。白青，又出巴兢。卢者，出弘农豫章。</p>
<p>　　《本草经》曰：空青，味甘寒。生山谷。明目，久服轻身延年。能化铜铅作金。生益州。</p>
<p>　　《吴氏本草》曰：空青，神农甘，一经酸。久服，有神仙玉女来侍，使人志高。</p>
<p>　　白青</p>
<p>　　《本草经》曰：白青，味甘平。生山谷。明目，利九窍耳聋，杀诸毒之虫。久服，通神明，轻身延年。出豫章。</p>
<p>　　《范子计然》曰：白青，出白郡。</p>
<p>　　《吴氏本草》曰：神农甘平，雷公咸，无毒。生豫章。可消为铜。</p>
<p>　　《淮南万毕术》曰：白青，得铁即化为铜。(取矾石、白青，分等，炼冶，合铁，即成铜矣。)</p>
<p>　　扁青</p>
<p>　　《本草经》曰：扁青，味甘平。生山谷。治目痛，明目辟毒，利精神。久服，轻身不老。生朱崖。</p>
<p>　　《吴氏本草经》曰：扁青，神农、雷公小寒，无毒。生蜀郡。明目，治痈肿风痹。丈夫内绝，令人有子。久服轻身。</p>
<p>　　长石</p>
<p>　　《本草经》曰：长石，一名方石，味辛，治身热。</p>
<p>　　《吴氏本草》曰：长石，一名方石，一名直石。生长子山。理如马齿，润泽玉色，长服不饥。</p>
<p>　　冷石</p>
<p>　　《吴录·地理志》曰：郁林布山县多虺，其毒杀人。有冷石，可以解之。石色赤黑，味苦。屑此石着创，并以切齿，立苏，一名窃齿石。(见《大康地记》。)</p>
<p>　　石蜜</p>
<p>　　《神仙传》曰：羡门止中岳，餐石蜜、紫梁。</p>
<p>　　《西京杂记》曰：闽越王献高祖石蜜二斛。</p>
<p>　　《本草经》曰：石蜜，一名石饴，味甘平。生山谷。治心邪，安五藏，益气补中，止痛解毒。久服，轻身不老。生武都。</p>
<p>　　《吴氏本草》曰：石蜜，神农、雷够允，气平。生河源，或河梁。</p>
<p>　　玉泉</p>
<p>　　《本草经》曰：玉泉，一名玉澧，味甘平。生山谷。治藏百病，柔筋强骨，安魂，长肌肉。久服，能忍寒暑，不饥渴，不老神仙。人临死服五斤，死三年，色不变。生蓝田。</p>
<p>　　《吴氏本草》曰：玉泉，一名玉屑，神农、歧伯、雷够允，李氏平。畏冬华，恶青竹。</p>
<p>　　水银</p>
<p>　　《广雅》曰：水银谓之汞。(音红董切。)</p>
<p>　　《淮南万毕术》曰：朱砂为汞。</p>
<p>　　《本草经》曰：水银，味辛寒，无毒。</p>
<p>　　○决明</p>
<p>　　《本草经》曰：石决明，味酸；草决明，味咸。理自珠精。</p>
<p>　　《吴氏本草》曰：决明子，一名草决明，一名羊明。</p>
<p>　　赭(代赭附)</p>
<p>　　《说文》曰：赭，赤土也。</p>
<p>　　《山海经》曰：胞山灌死昀晷，有流赭。以途牛马，无病。(郭璞症曰：赭，赤土也。今多以朱途牛角，云辟恶。)</p>
<p>　　又曰：少阳山其中，多美赭。</p>
<p>　　《南方草物状》曰：赤土，出踊山下，在石中。彩好色赤者，杂丹中朱胶漆器。</p>
<p>　　《范子计然》曰：石赭，出齐郡，赤色者善。蜀赭，出蜀郡。</p>
<p>　　《本草经》曰：代赭，一名血师，好者状如鸡肝。</p>
<p>　　白垩(音恶)</p>
<p>　　《山海经》曰：慈聋之山，其中有太谷，是多白垩，黑、青、黄垩。</p>
<p>　　《范子计然》曰：青垩出三辅。</p>
<p>　　《本草经》曰：白垩，即白善土也，生邯郸。</p>
<p>　　卤碱</p>
<p>　　《本草经》曰：卤碱，一名寒石，味苦。治大热、消渴、狂烦。戎盐，主明目益气，去毒虫。大盐，一名胡盐，令人吐，主肠胃结热。</p>
<p>　　○禽什丛</p>
<p>　　△龙骨(角齿附)</p>
<p>　　《史记》曰：穿渠自徵引洛死炅商颜，(服虔曰：颜音崖。应邵曰：微在冯翊；或曰：商颜，山名。)穿梁得龙骨，故名龙首渠。</p>
<p>　　盛弘之《荆州记》曰：始安骇鹿山室，凿室内，辄得龙骨。(下有伏滔。)</p>
<p>　　《范子计然》曰：龙骨出河东。</p>
<p>　　《本草经》曰：龙骨，味甘平，生山谷。治心腹鬼疰。生晋地。</p>
<p>　　《华阳国志》曰：蜀五城县，其上值天门。天门，龙昇天不达，死坠此地。故掘取龙骨，冬夏尾覼。</p>
<p>　　《吴氏本草经》曰：龙骨，生晋地山谷阴大水所过处。是死龙骨，色青白者善。十二月彩，或无时。龙角，畏乾漆、食卜、理石。龙齿，神农、李氏大寒。龙齿治惊痫，久服轻身。</p>
<p>　　牛黄</p>
<p>　　《文士传》曰：延笃为京兆尹。桓帝时，梁冀专政。时皇太子，诏书发京兆出牛黄。冀遣诸生赍书持牛黄诣笃卖，笃以为诈，论杀之。</p>
<p>　　《本草经》曰：牛黄，味苦，生陇西平泽特牛胆中。治惊痫、寒热。生晋地。</p>
<p>　　《吴氏本草经》曰：牛黄，牛出入鸣吼者有之。夜视有光，走牛角中。死，其胆中如鸡子黄。</p>
<p>　　阿胶</p>
<p>　　《东水经》曰：东阿县有大井，其巨若轮；深六十丈。岁常煮胶以贡天府，《本草》所谓阿胶也。故世俗有阿纠戤名。庾信《哀江南赋》云："阿胶不能止黄河之浊。"</p>
<p>　　海蛤</p>
<p>　　《博物志》曰：东海有蛤，鸟常啖之肉，消尽，壳起出，浮泊在沙岸，潮水涂却，恳迆白如雪。入药最良胜。取自死者。</p>
<p>　　《本草经》曰：海蛤，味苦平。生池泽。治咳逆、上气、喘烦、胸痛、寒热。文蛤，主恶疮，蚀五痔，生东海。</p>
<p>　　《吴氏本草经》曰：海蛤，神农苦，歧伯甘，扁鹊咸。大节头有文，文如磨齿。彩无时。</p>
<p>　　犀角</p>
<p>　　《本草经》曰：犀牛角，味咸，治百毒。</p>
<p>　　灵羊角</p>
<p>　　《本草经》曰：灵羊角，安心气，不厌(音掩。)</p>
<p>　　鹿茸</p>
<p>　　《本草经》曰：鹿茸，强志不老。</p>
<p>　　麋脂</p>
<p>　　《本草经》曰：麋脂近阴，令人阴痿。</p>
<p>　　雁肪</p>
<p>　　《本草经》曰：雁肪，一名鹜肪，味甘平。生池泽。治风紧拘急、偏枯、气不通。久服，长发益气，不饥不老，轻身。生南海。</p>
<p>　　《吴氏本草经》曰：雁肪，神农、歧伯、雷够允、无毒，彩无时。鹜肪，杀诸石药毒。</p>
<p>　　○鸢头(并尾)</p>
<p>　　《本草经》曰：鸢，辟不祥，生淮南。</p>
<p>　　《吴氏本草》曰：鸢尾，治蛊毒。</p>
</div>
</div>
<div class="bookvmiddle">
<a href="/guwen/bookv_15838.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15840.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
