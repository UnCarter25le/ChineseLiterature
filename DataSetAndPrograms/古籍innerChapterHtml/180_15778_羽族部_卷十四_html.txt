
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·羽族部·卷十四_古诗文网
</title>
<meta content="○异鸟鹏《庄子》曰：北冥有鱼，其名为鲲。鲲之大，不知几千里。化而为鸟，其名为鹏。鹏植党，不知几千里也。怒而飞，翼若垂天之云。是鸟也，海运将徙於南冥。南冥者，天池也。水激三千里，搏扶" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15778.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>羽族部·卷十四</b></span>
<a href="javascript:PlayBookv(15778)" style="margin-left:5px;"><img alt="" height="16" id="speakerimgBookv15778" src="/img/speaker.png" width="16"/></a>
<span id="bookvPlay15778" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○异鸟</p>
<p>　　鹏</p>
<p>　　《庄子》曰：北冥有鱼，其名为鲲。鲲之大，不知几千里。化而为鸟，其名为鹏。鹏植党，不知几千里也。怒而飞，翼若垂天之云。是鸟也，海运将徙於南冥。南冥者，天池也。水激三千里，搏扶摇而上者九万里。(司马彪注曰：扶摇，上行风。)</p>
<p>　　《晏子》曰：景公谓晏子曰："天有极大物乎？"对曰："有鹏浮游云，背凌苍天，该於天地，漻漻乎不知其翮之所在也。"</p>
<p>　　《幽明录》曰：楚文王好猎。有一人献一鹰，击鹏雏。(事具鹰门。)</p>
<p>　　《异类传》曰：汉武时，西域献黑鹰，得鹏雏，东方朔识之。</p>
<p>　　《晋书》曰：贾彪《鹏鸟赋序》曰："余览张安世《鹪鹩赋》，以其质微处亵，而陋以远害。硬馛为未若大鹏，栖形遐远，自育之全也。此固祸福之机，聊赋之云。"</p>
<p>　　又曰：阮修《大鹏赞》曰："跄跄大鹏，诞自北冥。假精灵鳞，神化以生。如云之翼，如山之形。海运水击，扶摇上征。"</p>
<p>　　又曰：习凿齿诣释道安，值众僧斋。众皆舍钵敛衽，惟释道安食不辍。凿齿曰："阁鹏从南来，众某苍戢翼，何忽冻老鸱，腩腩低头食？"</p>
<p>　　鹥(一名天鸡)</p>
<p>　　《神异经》曰：北海有大鸟，其高千里。头文曰："天"，胸文曰"鸡"，左翼文曰："鹥"，右翼文曰"勤"。左足在海北崕，右足在海南崕。其毛苍，其喙赤，其脚黑，名曰天鸡，一名鹥勤。头向东，止海中央，惟捕鲸鱼，食则北海水流。利不犯触人，不干物。或时举翼飞，其两羽相初，如雷如风，惊动天地。(张茂先注曰：北海多鲸鱼，而产子多，北海溢塞。故鸟食此鱼，海水通流。)</p>
<p>　　希有</p>
<p>　　东方朔《神异经》曰：昆仑铜柱有屋，辟方百丈。上有一鸟，名希有。张左翼复东王公，右翼复西王母。西王母一赎再登翼上，之东王公也。其喙赤，目黄如金。其肉苦咸，仙人甘之。</p>
<p>　　金翅鸟</p>
<p>　　《符子》曰：齐景公谓晏子曰："寡人既得宝千乘，聚万驷矣。方欲珍悬黎，会金玉，其得之耶？奚若？"晏婴曰："臣闻琬琰之外有鸟焉，曰金翅，民谓为羽豪。其为鸟也，非龙肺不食，非凤血不饮。其食也，常饥而不饱；其饮也，常渴而复充。生未几何，失其天年而死。金玉之珍，非乃为君之患也？"</p>
<p>　　《齐书》曰：初，武帝梦金翅鸟下殿庭，搏食小龙无数，乃飞上天。明帝初，其梦竟验。</p>
<p>　　意怠</p>
<p>　　《庄子》曰：东海有鸟，名意怠，进不敢为前，退不敢为后，食不敢先常，必取其绪，行列不斥，而人不得害，以免于患。</p>
<p>　　大风</p>
<p>　　《淮南子》曰：尧使羿缴大风於青丘。(大风，鸷鸟，在东方。一云：大风，风伯也。)</p>
<p>　　兼兼</p>
<p>　　《周书》曰：成王时，巴人献比翼鸟。</p>
<p>　　《尔雅》曰：南方有比翼鸟焉，不比不飞，其名曰兼兼。(郭璞症曰：似凫，青赤色，一目一翼，相得乃飞也。)</p>
<p>　　《山海经》曰：有鸟，其状如凫，一翼一目，相得乃飞，名曰蛮。(比翼鸟，色青赤，见则大水。)</p>
<p>　　《史记》曰：管仲说桓公："古之封禅西海，致比翼之鸟。"</p>
<p>　　《瑞应图》曰：王者德及高远，则比翼鸟至。一本云：王者有孝德则至。</p>
<p>　　《博物志》曰：崇吾之山有鸟焉，一足一翼一目，相得乃飞，名曰鹣鹣，见则天下大水。</p>
<p>　　世乐</p>
<p>　　《临海异物志》曰：世乐鸟，五色，头上有冠，丹喙，赤足。有道则见。</p>
<p>　　端琦</p>
<p>　　《说苑》曰：晋平公出朝，其鸟环平公不去。平公顾谓师旷曰："是凤耶？"师旷对曰："东方有鸟，名为端琦，憎鸟而爱狐。令吾君必衣狐裘以朝乎？"平公曰："然。"</p>
<p>　　青鸟</p>
<p>　　《山海经》曰：三危之山，有三青鸟居。(青鸟，主为西王母取食者，别自栖息于此山。)</p>
<p>　　《纪年》曰：穆王十三年西征，至于青鸟之所解。</p>
<p>　　《汉武故事》曰：七月七日，上於承华殿斋正中，忽有一青鸟从西方来，集殿前。上问东方朔，朔曰："杆西王母欲来也。"有顷，西王母至，有十二青鸟如乌，夹侍王母旁。</p>
<p>　　又曰：钩弋夫人卒，上为起通灵台。常有一青鸟集台上。</p>
<p>　　《晋中兴书》曰：颜含嫂病困，须髯蛇胆，不能得。含忧叹累日。忽有一童子持青囊授含，乃蛇胆也。童子化为青鸟飞去。</p>
<p>　　《神仙传》曰：东陵圣母，广陵海陵人杜氏撇蘙。学刘纲道，坐在立亡。杜公不信，诬言圣母作奸，收付狱，圣母从窗中飞出。於是远近为立庙，甚有神效。常有一青鸟在祭所，人有失物者，青鸟便飞集物上。路无拾遗。</p>
<p>　　晋郭璞《青鸟赞》曰：山名三危，青鸟所解。涂却昆仑，王母是隶。穆王西征，旅轸斯地。</p>
<p>　　治鸟</p>
<p>　　《搜神记》曰：越地深山有鸟，大如鸠，青色，名曰治鸟。穿大树作巢，如五六升器，口径数寸，周饰以土垩，赤白相分，状如射侯。伐木者见此树，即避之。或夜冥不见鸟，亦知人不见己也。鸣曰："嗤咄上去"，明日便宜急上去；曰："嗤咄下去"，明日便宜急下去。若不便去，但言笑而已，可止伐也；若有秽恶及犯其所止者，则虎害之。白日见其形，鸟形也；夜听其鸣，亦鸟也。时主人形，长三尺，入涧中取石蟹，就人间火炙之。越人谓此越祝之祖。</p>
<p>　　木客</p>
<p>　　《异物志》曰：木客鸟，大如鹊。数千百头为群，飞集有度，不与众鸟相厕。人俗云：木客，白黄文者谓之君长，有翼有绶，飞高而正；赤者在前，谓之五伯，居前正；黑者谓之钤下；缃色而赪杂者，谓之功曹；左胁有白带、似鞶囊者，谓掷犄簿；长次君后，其五曹官属各有章色。庐陵郡东有之。</p>
<p>　　恶鸟</p>
<p>　　《尔雅》曰：枭，鸱(郭璞症曰：土晟。)鸟少美长丑，为流栗。</p>
<p>　　《史记》曰：古者，天子常以春祠黄帝，用一枭。(如淳曰：汉使东郡送枭。五月五日作枭羹，以赐百官。以其恶鸟，故食之。)</p>
<p>　　《春秋后语》曰：苏代谓魏王曰："独不见夫博之所以贵枭乎？(博之坚者为枭。《楚词》云：成枭而牟乎五白。枭，古尧切。)便则食，不便则止。令主曰'事始以行，不可更'。是何言欤？王之用智不若枭乎？"王乃止其行。</p>
<p>　　《后汉书》曰：朱浮与彭宠书，曰："惜乎！弃休令之嘉名，造鸱枭之逆谋。"</p>
<p>　　《晋书》曰：张重华为石季龙所攻，重华扫境内，使其征南将军裴恒御之。恒壁於广武，欲以持久敝之。张耽举主簿谢艾，兼资文武，必能折冲御侮，歼殄凶类。重华召艾，艾曰："昔耿弇不欲以贼遗君父，黄权愿以万人当寇。乞假臣兵七千，为殿下吞王曜、麻秋等。"重华大悦。以艾为中坚将军，配步骑五千击秋。引师出振武，夜有二枭鸣於牙中，艾曰："枭，邀也。六博得枭者胜，今枭鸣牙中，克敌之兆。"於是进战，大破之，斩首五千级。</p>
<p>　　又《载记》曰：乞伏乾归略于五溪，有枭集于其手，甚恶之。六年，为兄子够援所弑，并其诸子十馀人。</p>
<p>　　《北史》曰：李玄忠性甚工弹。常从文襄入谒魏帝，有枭鸣殿下。文襄命玄忠弹之，问得几丸而落，对曰："一丸承大将军意气，两丸足矣。"如其言而落之。</p>
<p>　　《唐书》曰：有枭晨鸣于张率更庭树，其妻以为不祥，连唾之。文收云："急洒扫，吾当改官。"言未毕，贺者已在门。</p>
<p>　　《淮南子》曰：白公之啬财，若枭之爱其子也。(许慎曰：枭子大，食其母也。)</p>
<p>　　《淮南万毕术》曰：氲止枭鸣。(取破甑瓦向抵之，辄自止物相胜，其性耳。)</p>
<p>　　《鲁猎萦》曰：齐辨士田巴，毁五帝，罪三王，离坚白，合同异，一日服千人。有馀劫者弟子曰鲁仲连，年十二，号"千金驹"，往诣田巴曰："臣闻白刃交前者，不救流矢，急，不暇救援也。今楚军南阳，赵代高唐，燕人十万守聊城，国之危在旦夕，先生奈何不能却者？先生之言，有似枭鸣，出声而人恶之。愿先生勿复言！"田巴曰："谨闻命矣。"</p>
<p>　　《说苑》曰：齐景公为露寝之台，成而不通焉。柏常骞曰："为台甚急，台成，君何为不通焉？"公曰："然。枭昔鸣。枭呜者，其声无不为也。吾恶之甚，是以不通焉。"柏常骞曰："臣请禳而去之。"公曰："何具？"对曰："筑新室，为置白茅焉。"公使为室成，置白茅焉。柏常骞夜用事，明日，问公曰："今旦闻枭声乎？"公曰："一鸣而不复闻。"使人往视之，枭当陛布翼伏地而死。</p>
<p>　　又曰：枭逢鸠，鸠曰："子安之？"枭曰："我将东徙。"鸠曰："何故？"枭曰："一乡皆恶我鸣，故徙也。"鸠曰："更鸣则可；不更鸣，东徙亦恶子之声。"</p>
<p>　　桓谭《新论》曰：王翁时男子毕康杀其母，诏焚烧其尸，暴其罪于天下。余上封章言："宣帝时，公卿朝会，丞相语次曰：'闻枭生子，长，旦食其母，宁然？'有贤者应曰：'但闻乌子反哺耳。'丞相大惭。君子於鸟兽，尚为之讳，况人乎？"</p>
<p>　　又曰：余前为典乐大夫，有枭鸣于庭树，咐晷皆惧。余后与典谢侯争斗，俱坐免。</p>
<p>　　《说文》曰：枭，不孝鸟也。至日捕枭磔之。</p>
<p>　　赵壹《解摈赋》曰：氲瓦可以令枭寂。</p>
<p>　　《岭表录异》曰：北方枭呜，人家以为怪，共恶之。南中昼夜飞鸣，与鸟鹊尾。桂林人罗取，生鬻之；家家养使捕鼠，以为胜狸。</p>
<p>　　鸮</p>
<p>　　《礼记·内则》曰：鹄鸮胖。</p>
<p>　　《毛诗》曰：墓门有梅，有鸮萃止。夫也不良，歌以讯之。</p>
<p>　　又曰：翩彼飞鸮，集于泮林。食我桑椹，怀我好音。</p>
<p>　　又《诗义疏》曰：鸮，大如鸠，绿色，恶声鸟也。入人家，凶，贾谊所赋是也。其肉甚美，可为羹臛，又可炙。汉供御物各随其时，惟鸮冬夏施，以美故也。</p>
<p>　　《庄子》曰：见卵而求时夜，见弹而求鸮炙。</p>
<p>　　《魏志》曰：夫鸮，天下贱鸟也。及其在林食椹，则怀我好音。</p>
<p>　　《晋书》曰：王羲之好鸮炙。</p>
<p>　　《三国典略》曰：齐后主，太上王武成之长子也。母曰胡太后，梦於海上坐玉盆，日入裙下，遂有娠，生於并州。其日有鸮鸣於产帐之上。</p>
<p>　　盛弘之《荆州记》曰：巫县有鸟，如雌鸡，其名为鸮。</p>
<p>　　《广志》曰：鸮，楚鸠所生，如驴、巨虚种类，不滋乳也。</p>
<p>　　鵩</p>
<p>　　《西京杂记》曰：贾谊有长沙，鵩鸟集其承尘而鸣。长沙俗，以为鵩至人家，主人当死。谊作《鵩鸟赋》，齐死生，等荣辱，以遣忧累焉。</p>
<p>　　贾谊《鵩鸟赋》曰：谊为长沙王傅，三年，有鵩鸟飞入舍，止於坐隅。鵩似鸮，不祥鸟也。谊既谪居长沙，长沙卑湿，自伤悼，以为寿不长，为赋以自广。</p>
<p>　　汉太常孔臧，仲尼之后，以才学知名，作《鸮赋》曰：季夏庚子，思道静居。爰有飞鸮，集我室隅。异物之来，吉凶是符。昔在贾生，有识之士，忌兹鵩鸟，卒用丧己。咨我令考，信道秉直，变怪生家，谓之天神，修德灭邪，化及其邻。</p>
<p>　　梅陶《鵩鸟赋序》曰：余既遭王敦之难，遂见忌录。居於武昌，其秋，有野鸟入室，感贾谊《鵩鸟赋》依而作焉。</p>
<p>　　《神仙传》曰：尹轨，字公度。人有怪鸟，鸣其屋上者，以语公度。公度为一奏符，著鸟鸣处。其夕，鸟伏符下死。</p>
<p>　　鸜鵅</p>
<p>　　《尔雅》曰：鵅，鵋〈其鸟〉。(郭璞症曰：江东呼鸺鹠为忌欺，亦曰鸜鵅。音句格。)</p>
<p>　　《纂文》曰：鸺鹠，一名忌欺。白日不见人，夜能食蚤虱也。蚤、爪音相近，俗人云：鸺鹠拾人弃爪，相其吉凶，妄说也。</p>
<p>　　《博物志》曰：鸺鹠一名鸱鸺。昼日无所见，夜则目至明。人截爪甲弃露地，此鸟夜至人家拾取爪，分别视之，则知有吉凶。凶者辄便鸣，其家有殃。</p>
<p>　　《庄子》曰：鸺鹠夜撮蚤，察毫末，昼暝目不见丘山，殊性也。</p>
<p>　　《淮南万毕术》曰：鸱鸺致鸟。(取鸱鸺，折其大羽，绊其两足，以为媒，张罗其旁，鸟自聚矣。)</p>
<p>　　《南史》曰：侯景入台城，在昭阳殿廊下居处，常有鸺鹠鸟鸣呼。景恶之，使人穷山野捕焉。</p>
<p>　　《三国典略》曰：侯景矫豫章嗣王拣命禅位於己。将拜受册命，忽有丹嘴鹊集于册书。又夜有鸺鹠鸣于太家鼏上。景深以为恶，自控弦伺之。</p>
<p>　　鸩</p>
<p>　　《广雅》曰：鸩鸟，雄曰运日，雌曰阴谐。</p>
<p>　　《东观汉记》曰：公孙述欲徵李业为博士，业故不起。乃遣人持鸩，不起，便赐药。业乃饮鸩而死。</p>
<p>　　《晋中兴书》曰：烈宗诏曰："肝飞督王饶，忽上吾〈九鸟〉鸟一口，云以辟恶。此凶物，岂宜妄进？"於是鞭饶二百，使殿中侍御史孙云临於四衢之道焚烧之。</p>
<p>　　《晋书》曰：石崇出为南中郎将、荆州刺史、领南蛮校尉，加鹰扬将军。崇在南中得鸩鸟雏，以於后军将军王恺。时制鸩鸟不得过江，为司隶校尉傅祗所纠。诏原之，烧鸩於都街。</p>
<p>　　《山海经》曰：女几之山、琴鼓之山、玉山、丰山、岷山，其鸟多鸩。(郭璞症曰：鸩大如雕，紫绿色，赤喙，食蛇蝮也。)</p>
<p>　　《淮南子》曰：运日知晏，阴谐知雨。</p>
<p>　　《吴氏本草》曰：运日，一名羽鸩。</p>
<p>　　《神农本草》曰：鸩竖南郡，大毒，入五藏，烂杀人。</p>
<p>　　○鬼车</p>
<p>　　《荆楚岁时记》曰：正月七日，多鬼车鸟，度家家槌门打户，捩狗耳，灭烛灯禳之。《玄中记》云：此鸟明迕获，一名天帝少女。夜游，好取人家女人养之，有小儿以血点其衣为验。</p>
<p>　　《岭表录异》曰：有鸟如鸺鹠，又明屙车。春夏之间，稍遇阴晦，则飞鸣而过。岭外尤多。爱入人家，铄人魂气。或云九首，曾为犬啮下一首，常滴血。血滴之家，即有凶咎。</p>
<p>　　《三国典略》曰：齐后园有九头鸟见，色赤似鸭，而九头皆鸣。</p>
<p>　　《玄中记》曰：姑获鸟，夜飞昼藏，盖鬼神类。衣毛为鸟，脱毛为女人。名为天帝少女，一名夜行游女，一名钓星，一名隐飞鸟。无子，喜取人子，养之以为子。人养小儿，不可露其衣，此鸟度即取儿也。荆州为多。昔豫章男子见田中有六七女人，不知是鸟。扶匐往，先得其所解毛衣，取藏之。即往就诸鸟，各走就毛衣，衣此飞去，一鸟独不得去。男子取以为妇，生三女。其母后使女问父取衣，在积稻下得之，衣之而飞去。后以衣迎三女，三女儿得衣飞去。(今谓之鬼车。)</p>
<p>　　不孝鸟</p>
<p>　　《神异经》曰：不孝鸟，状如人身，犬毛，有齿，猪牙。额上有文曰："不孝"，口下有文曰"不慈"，鼻上有文曰"不道"，左胁有文曰"爱夫"，右胁有文曰"怜妇"。故天立此异鸟，以显忠孝也。</p>
</div>
</div>
<div class="bookvmiddle">
<a href="/guwen/bookv_15777.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15779.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
