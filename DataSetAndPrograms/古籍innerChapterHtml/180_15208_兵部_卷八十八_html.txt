
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·兵部·卷八十八_古诗文网
</title>
<meta content="○盾下《春秋元命苞》曰：帝俈戴干，是谓清明。发节移度，盖象招摇。(宋均曰：干，盾也。招摇为天戈，戈盾相副戴之者象见天中以为表者也。)《史记》曰：项羽在戏下，欲攻沛公。沛公从百馀骑因" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15208.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>兵部·卷八十八</b></span>
<a href="javascript:PlayBookv(15208)" style="margin-left:5px;"><img alt="" height="16" id="speakerimgBookv15208" src="/img/speaker.png" width="16"/></a>
<span id="bookvPlay15208" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○盾下</p>
<p>　　《春秋元命苞》曰：帝俈戴干，是谓清明。发节移度，盖象招摇。(宋均曰：干，盾也。招摇为天戈，戈盾相副戴之者象见天中以为表者也。)</p>
<p>　　《史记》曰：项羽在戏下，欲攻沛公。沛公从百馀骑因项伯面见羽，谢无有闭关事。羽既飨军士，中酒，亚父谋欲杀沛公，令项庄拔剑舞，坐中欲击沛公。樊哙在营外闻事急，乃持剑盾入营，卫士止哙，哙直撞入，立帐下。羽目之，问为谁，良曰："沛公参乘樊哙。"羽曰："壮士，赐之卮酒、彘肩。"哙既饮酒，拔剑切而啗之。羽曰："能复饮乎？"曰："臣死且不辞，岂特卮酒乎！"</p>
<p>　　《汉书》曰：周亚夫子为父买尚方甲盾五百被，(张晏曰：被，具也。)可以葬者。取佣苦之不与钱。佣知其盗买县官器，怨而上变告。子事连于亚夫，亚夫呕血死。</p>
<p>　　又曰：晁错上言曰："曲道相伏，险厄相薄，此剑盾之地也，弓弩三不当一。"</p>
<p>　　谢承《后汉书》曰：孟政字子节。地皇六年，为府丞虞卿书佐。时太守缺，丞视事。毗陵有贼，丞讨之。未到县，道路逢贼，吏卒迸散。政操刀楯与贼相击，丞得免难，政遂死於路。</p>
<p>　　又曰：江汉字子甫，迁丹阳太守。是时，大江剧贼余来等劫击牛渚、丹阳、边水诸县居民，欧略良善，经岁为害。汉到郡，会集劲士，修整战具钩镶、刀、盾、大戟、长矛、弓弩，劲兵转送承接。余来亟战失利，遂见枭获。孝顺帝喜其功，赐以剑珮。</p>
<p>　　《后汉书》曰：袁绍为高橹，起土山射，曹操营中皆蒙楯而行。</p>
<p>　　《东观汉记》曰：逢萌字子康，北海人。少有大节。家贫，给事为县亭长。尉过，迎拜问事。尉去，举盾擿地叹曰："大丈夫安能为人后耶！"遂去学问。</p>
<p>　　《魏志》曰：建安五年，太祖军於官渡。袁绍进保武阳，稍前依沙塠为屯。合战不利，绍射营中雨下，行者皆蒙盾，众大惧。</p>
<p>　　又曰：太祖与吕布战，太祖募陷阵。典韦先将，应募者数十人，皆衣两铠，弃楯，但持长矛撩戟。</p>
<p>　　鱼豢《魏略》曰：鲍出字文才，京兆新丰人也。游侠。兴平中，三辅乱，出母为贼所略，出攘臂结衽，独持盾追之。行数里及贼，杀十馀人，贼乃解还出母。</p>
<p>　　韦昭《吴书》曰：鲁肃欲渡江，众骑追肃。肃植盾引弓射之，矢贯洞骑。度不制，乃相率还。</p>
<p>　　《吴录》曰：交趾朱鸢县有槟榔，正直高六七丈，叶大如盾。</p>
<p>　　王隐《晋书》曰：朱伺字仲文，小为牙门将陶丹给使。吴平，内涉江夏，便鞍马弓弩，刀盾射猎。</p>
<p>　　干宝《晋记》曰：吴军师张悌帅众三万济江，与讨吴护军张翰、扬州刺史周陵成阵相对。沈莹领丹阳锐卒刀盾五千，号青巾兵，屡陷坚阵。</p>
<p>　　沈休文《宋书》曰：宗越南阳叶人也。为队主，蛮有为寇盗者，常使越讨伐，往辄有功。家贫无以市马刀盾，步出，单身挺战，众莫能当。每一戟，郡将就赏钱五千，因此得买马。</p>
<p>　　《宋略》曰：宁朔将军、益州刺史刘豪，少工刀盾，勇冠三军。及在汉中，忽修长生之术，使道士合金丹饵之，咽而死。及就殓，尸弱如生。</p>
<p>　　《宋元嘉起居注》曰：御史中丞刘损奏："风闻前广州刺史韦朗莅任虐法，暴浊是彰，於州所造牙盾三十幡，朱画青绫盾三十五幡，请以见事追免朗前所居官。"</p>
<p>　　《南史》王洪轨随齐高帝镇新亭，常以身捍矢。高帝曰："我自有盾，卿可自防。"答曰："天下无洪轨何妨。苍生方乱，岂可一日无公。"帝甚赏之。</p>
<p>　　《齐书》曰：王宜兴，吴兴人也。形状短小而果劲，有胆力。少年时为劫不须伴。郡县讨逐，围绕数十重，终莫能禽。赏舞刀盾，使十馀人以水交洒，不能著。</p>
<p>　　《北史》曰：后魏蠕蠕(而兖切。)犯塞，以任城王云为中军大都督，从献文讨之。过大碛，云曰："夷狄马初不见虎头盾，若令舞盾在前，破之必矣。"帝从之。於是相率而歌，方驾而前，大破之，获其凶酋。</p>
<p>　　《英雄记》曰：公孙伯圭追讨叛胡丘力居等于管子城。伯圭力战兵乏，食马尽，煮弩盾啖食之。</p>
<p>　　又曰：袁绍讨公孙瓒，先令麹义领精兵八百。强弩千张以为前登。瓒轻其兵少，纵骑腾之，义兵伏盾下，一时同发，瓒军大败。</p>
<p>　　蔡邕《月令章句》曰：洪范经云，兵革并起，兵谓金刃，革谓甲盾。</p>
<p>　　又曰：审五库之量，金铁皮革。(注曰：去毛曰革。犀兕水牛之属以为甲盾鼓鞞。)</p>
<p>　　张敞《晋东宫旧事》曰：东宫外崇福门，门各羌盾士幡，鸡鸣戟十张。</p>
<p>　　《陶公故事》曰：臣侃奉献金华大羌盾五十幡，青绫金华盾五十幡。</p>
<p>　　王琰《冥祥记》曰：东海何敬叔，少而奉佛。至泰始中随湘州刺史刘韫监营浦县，敬叔时遇有旃檀制以为像，像将就而未有光材。敬叔意愿甚{勤心}而营索无处，凭几微睡，见沙门语敬收云："县后何家有一桐盾甚堪像光。其人极惜之，苦求可得也。"敬叔寤，问县后果有何家，因求买盾。何氏云："实有此盾，甚爱惜之。明府何以得知？"敬叔具说所梦，何氏惊，奉以制光。</p>
<p>　　《山海经》曰：羿与凿齿战于寿华之野。羿射杀之。羿持弓矢，凿齿持戟盾。(郭璞曰：凿齿，人类，齿如凿，长五六尺。)</p>
<p>　　又曰：开明北有凤鸟、鸾鸟，背戴〈盾戈〉。(〈盾戈〉，音伐，盾也。)</p>
<p>　　张华《博物志》曰：朝廷都许时上先人刀剑盾物及铜大盆，殿上四角鼎皆先侯所赐得也。</p>
<p>　　刘义庆《世说》曰：魏武征袁本初，治装馀有数十斛竹片，咸长数寸。众并谓不堪用，正合烧除。太祖意甚惜，思所以用之。谓可以为竹甲盾，而未显其言。驰使以问杨主簿德祖，应声答与帝正同。众伏其辩悟。</p>
<p>　　《异苑》曰：河南褚襄字季野。将北伐，车士忽同时唱言可各持两盾。复相谓曰："一人焉用两为？"及败，悉而樐而退。</p>
<p>　　《国语》曰：桓公问曰："齐国寡甲兵，为之若何？"管子曰："轻过而移诸甲兵。"(贾逵曰：轻过，轻罪也。移诸甲兵，以甲兵赎罪也。)桓公曰："为之若何？"管子对曰："轻罪赎，一盾一戟。"</p>
<p>　　《潜夫论》曰：虏或持铜镜以象兵，或负板案以类盾。遑遽扰攘，未能相一，诚易制也。</p>
<p>　　《淮南子》曰：夫栝淇卫筒菌蕗，(音路。高诱曰：栝，剪括也。淇卫菌蕗，箭所出也。)戴以银锡，(戴，饰也。饰翦以银锡。)虽有薄缟之襜，腐荷之橹，(荷，莲草也。橹，大盾也。)然犹不能独穿也。若假之筋角之力，弓弩之势，则贯兕甲而经革盾矣。(经，犹达也。)</p>
<p>　　杨泉《物理论》曰：古有阮师之刀，苏家之盾，皆为良工利器，时所宝贵也。夫刀者，身之宝也；盾者，身之卫也。御难之藩墙，守之城池也。</p>
<p>　　《梦书》曰：梦得镶盾，忧相负也。</p>
<p>　　《汉书·扬雄校猎赋》曰：贲育之伦，蒙盾负羽，杖镆邪而罗者以万计。</p>
<p>　　《吴都赋》曰：杭神龙之华殿，施荣楯而捷猎。(勾践将伐吴，作荣楯婴以白璧，镂以黄金，状若龙蛇，以献吴王。吴王受之，施於姑苏台。捷猎，例次貌也。言今起神龙殿，亦施此物也。)</p>
<p>　　又曰：干卤殳鋋旸夷勃卢之施。</p>
<p>　　又曰：家有鹤〈月来〉，户有犀渠。(鹤〈月来〉，矛也。犀渠，盾也。一曰铠，犀革为之。)</p>
<p>　　李尤《盾铭》曰：吴旂鲁〈盾犬〉，戎兵特须也。</p>
<p>　　张奂《与崔子真书》曰：仆以元年到任，有见兵二百，马如牿(古昝切。)羊，矛如锥锬，盾如榆叶。(锬，徒甘切。长牟也。)</p>
<p>　　陶侃《答慕容瑰书》曰：当今杨淮锐勇，飞廉超骥，收屈卢必陷之矛，集鲛犀不入之盾。</p>
<p>　　庾阐《责伍员文》曰：自我来思，逾历中春。凄风跨月，芒雨积旬。地藉湿蓐，室无完幕。负盾传时，仗橹击柝。</p>
<p>　　谢尚《饷杨征南书》曰：五尺金斫头刀一口，碧绫车中盾一番。</p>
<p>　　又《与张凉州书》曰：今致碧绫车中盾一。</p>
<p>　　○彭排</p>
<p>　　《释名》曰：彭排，旁也。在旁排敌御攻也。</p>
<p>　　《晋安帝纪》曰：刘裕大破孙恩於山，恩以彭排自载，仅得还船。</p>
<p>　　诸葛亮《军令》曰：帐下及右阵各持彭排。</p>
<p>　　○衔枚</p>
<p>　　《诗》曰：我东曰归，我心西悲。制彼裳衣，勿士衔枚。(郑玄曰：勿，犹无也。女制彼裳衣而束，谓兵服也。示初无行阵含枚之事也。)</p>
<p>　　《礼记》曰：升正柩，诸侯执綍五百人，皆衔枚。</p>
<p>　　《周礼》曰：衔枚氏下士二人，徒八人。(郑玄曰：枚状如箸，横含之。)衔枚氏掌司嚣，(察嚣欢者为其聒乱。)国之大祭祀，令禁毋嚣。军旅田役令衔枚。(为其言语以相误也。)</p>
<p>　　《国语》曰：吴王起师，军于江北，越王军于江南。越王乃令左军衔枚，溯江五里以须，亦令右军衔枚，逾江五里以须。(贾逵曰：逆流而上曰氵斥，径渡曰逾。须，待也。)夜中，乃令涉江鸣鼓中水以须。越王以其中军私率六千人衔枚以袭攻之，吴师大北。</p>
<p>　　《史记》曰：项梁率师攻秦，秦使章邯距梁。章邯夜衔枚击楚，杀项梁。</p>
<p>　　陆贾《楚汉春秋》曰：高祖向咸阳南趣宛，宛坚守不下。乃匿其旌旗，人衔枚，马束口，龙举而翼奋，鸡未鸣，围宛城三匝，宛城降。</p>
<p>　　《汉书》曰：秦将章邯围魏王咎於临济。田儋(都甘切。)将兵救魏，章邯夜衔枚击，大破齐军，煞儋於临济下。</p>
<p>　　又曰：赵充国击西羌，至金城，须兵满万骑，欲渡河，恐为虏所遮，即夜遣三校衔枚先渡，渡辄营阵，会明毕。</p>
<p>　　《东观汉记》曰：吴汉伐蜀，分营於水南水北。北营战不利，乃衔枚引兵往合水南营，大破公孙述。</p>
<p>　　梁祚《国统》曰：孙权尝赐甘宁酒米，宁以米赐帐下，乃以银碗酌酒自饮，次与其郡督，次酌其次，命衔枚出斫敌。</p>
<p>　　王隐《晋书》曰：毌丘俭、文钦反，遣邓艾进屯乐嘉。钦果夜衔枚袭艾等，昧爽至於城下。</p>
<p>　　又曰：王浚都督幽州诸军事。成都王使和演发兵杀浚，单于以演谋告浚。州府逼近，衔枚密严，夜与单于围演。演持白幡请降。</p>
<p>　　孙严《宋书》曰：柳元景总军北讨。元景至弘农，营於开方口，众军并造陕下。元景遣军副柳元怙简步骑二千，一宿而至，遂合战。元怙悉偃旗鼓，士马皆衔枚潜师伏甲而进。既出，贼不意，虏众大骇。</p>
<p>　　王智深《宋书》曰：刘诞作乱，孝武帝使沈攸等伐之。於是，龙骧将军卜天生推车塞堑，率敢死数百人衔枚先登。</p>
<p>　　习凿齿《汉晋阳秋》曰：初魏军始入蜀，刘禅分二千人付罗献留守。吴闻蜀败，遂起兵，遣盛宪、谢询等水陆并到，说献以合从之计。献谓诸将曰："今处孤城，百姓无主。吴人因衅，公敢西过，宜一决战以示众心。"遂衔枚出击破宪。</p>
<p>　　卢綝《晋四王起事》曰：天子自邺至洛，右将军张方逼帝幸长安。河间王率参佐到灞水上迎。人兵去路百馀步，衔枚屯列。</p>
<p>　　崔鸿《后秦录》曰：永和二年，遣武卫姚鸾营於大路。晋将沈林子简其军中精锐朱远等衔枚夜袭鸾营，鸾死之。</p>
<p>　　又《前凉录》曰：张璩字元琰。年十四，拜奉车都尉，从梁肃征陇右，与王擢遇於邢岗，相距十日。璩衔枚密击，大破之，由是显名。</p>
<p>　　又《蜀录》曰：李特使弟骧屯军毗桥以备罗尚。尚遣将张兴伪降於骧，以观虚实。兴夜归白尚，尚遣精勇万人衔枚随兴夜袭骧营，骧及将士奔於流栅。</p>
<p>　　《越绝书》曰：吴王阖闾问伍子胥军法，子胥曰："王身将即疑船，旌麾兵戟与王舡等者七艘。将军疑船，兵戟与将军船等，三船皆居於大阵之左右，有敌即出就阵。吏卒皆衔枚，敖歌击鼓者斩。</p>
<p>　　《曹瞒传》曰：公将袭袁绍军，乃选精锐步骑皆衔枚缚马口，夜从间道出，人抱束薪至绍围屯，大放火，营中惊乱，大破之。</p>
<p>　　太公《六韬》曰：以少击众，必以日之暮。人操炬火，合则灭之。或鼓呼而行，或衔枚而止。</p>
<p>　　吴孙子《三十二垒经灵辅》曰：移车移旗，以顺其意，衔枚而陈，分师而伏。后至先击，以战则克。</p>
<p>　　魏文帝《兵书要略》曰：衔枚毋讙哗，惟令之从。</p>
<p>　　左思《吴都赋》曰：衔枚无声，悠悠旆旌。</p>
<p>　　○棓(棓与棒通用。)</p>
<p>　　服虔《通俗文》曰：大杖曰棓。(步项切。)</p>
<p>　　《魏志》曰：锺会反，囚将军胡烈等。与子疏云："会帐下督丘建密说消息，会已作大坑，白棓数千，欲呼外兵入以次棓杀，投置坑中。"外兵闻，乃杀会。</p>
<p>　　《曹瞒传》曰：操为洛阳北部尉。缮治四门，造五色棒悬门左右各数十枚。有犯禁者，不避豪强，辄棒杀之。</p>
<p>　　虞浦《江表传》曰：孙皓以张布女为美人。皓先报布，后问美人曰："尔父何在？"答曰："贼已杀之。"皓大怒，即棒杀美人。</p>
<p>　　沈约《宋书》曰：后废帝昱，或有忤意者，辄加以虐刑。有白棒数十枚，各有名号，针凿锥锯之徒，不离左右。尝以铁锥锥人阴破。</p>
<p>　　《六韬》曰：方胥铁棓重十二斤，柄长五尺，千二百枚。一名天棓。(许慎注曰：大杖以桃为之，击杀羿，是以鬼畏桃人也。)</p>
<p>　　《抱朴子》曰：吴遣贺将军讨山贼。中有善禁者，每交战，官军刀剑皆不得拔。将军乃多作劲木白棓击之，禁不复行，因而克贼。</p>
<p>　　又曰：余愿世人改其无检之行，除其骄简之失，则赵胜之门无去客，黄祖之棓无所用矣。</p>
<p>　　《晋宣帝教》曰：当教诸围上守土皆作棓，人一枚，轻重长短者，各各可守，皆当头施纫挂臂，贼破，死在旦夕。邂逅冲突围，当以棓棓之。</p>
<p>　　高堂隆《陈灾异表》曰：石氏星占曰："天棓五。五星，夭之杖也，主挝棓乱兵。客星彗茀干犯棓，兵大起，二年消复之。宜罢省百役，勿使士卒怨於勤苦而为乱，足其廪食，度可劳然后用之，则士卒安而无乱兵矣。</p>
<p>　　○椎</p>
<p>　　《史记》曰：张良为韩报仇，得力士为铁椎重一百二十斤，击始皇博浪沙中，误中副车。</p>
<p>　　又曰：朱亥袖四十斤铁椎，椎晋鄙。</p>
<p>　　《汉书》曰：淮南厉王长，高帝少子也。有才力，力扛鼎。乃往请辟阳侯出见之，即自袖金椎椎之，命从者刑之。</p>
</div>
</div>
<div class="bookvmiddle">
<a href="/guwen/bookv_15207.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15209.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
