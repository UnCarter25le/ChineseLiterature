
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
金匮要略·卷中·痰饮咳嗽病脉证并治十二_古诗文网
</title>
<meta content="（论一首 脉二十一条 方十八首）问曰：夫饮有四，何谓也？师曰：有痰饮，有悬饮，有溢饮，有支饮。问曰：四饮何以为异？师曰：其人素盛今瘦，水走肠间，沥沥有声，谓之痰饮；饮后水流在胁下，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16727.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷中·痰饮咳嗽病脉证并治十二</b></span>
<a href="javascript:PlayBookv(16727)" style="margin-left:5px;"><img alt="" height="16" id="speakerimgBookv16727" src="/img/speaker.png" width="16"/></a>
<span id="bookvPlay16727" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e4%bb%b2%e6%99%af">张仲景</a></p>
<div class="contson">
<p>　　（论一首 脉二十一条 方十八首）</p>
<p>　　问曰：夫饮有四，何谓也？师曰：有痰饮，有悬饮，有溢饮，有支饮。</p>
<p>　　问曰：四饮何以为异？师曰：其人素盛今瘦，水走肠间，沥沥有声，谓之痰饮；饮后水流在胁下，咳唾引痛，谓之悬饮；饮水流行，归于四肢，当汗出而不汗出，身体疼痛重，谓之溢饮；咳逆倚息，短气不得卧，其形如肿，谓之支饮。</p>
<p>　　水在心，心下坚筑，短气，恶水不欲饮。</p>
<p>　　水在肺，吐涎沫，欲饮水。</p>
<p>　　水在脾，少气身重。</p>
<p>　　水在肝，胁下支满，嚏而痛。</p>
<p>　　水在肾，心下悸。</p>
<p>　　夫心下有留饮，其人背寒冷如手大。</p>
<p>　　留饮者，胁下痛引缺盆，咳嗽则辄已（一作转甚）。</p>
<p>　　胸中有留饮，其人短气而渴，四肢历节痛。</p>
<p>　　脉沉者，有留饮。</p>
<p>　　膈上病痰，满喘咳吐，发则寒热，背痛腰疼，目泣自出，其人振振身目闰剧，必有伏饮。</p>
<p>　　夫病人饮水多，必暴喘满。凡食少饮多，水停心下，甚者则悸，微者短气。</p>
<p>　　脉双弦者寒也，皆大下后善虚，脉偏弦者饮也。</p>
<p>　　肺饮不弦，但苦喘短气。</p>
<p>　　支饮亦喘而不能卧，加短气，其脉平也。</p>
<p>　　病痰饮者，当以温药和之。</p>
<p>　　心下有痰饮，胸胁支满，目眩，苓桂术甘汤主之。</p>
<p>　　苓桂术甘汤方</p>
<p>　　茯苓四两 桂枝三两 白术三两 甘草二两</p>
<p>　　右四味，以水六升，煮取三升，分温三服，小便则利。</p>
<p>　　夫短气有微饮，当从小便去之，苓桂术甘汤主之（方见上）；肾气丸亦主之（方见脚气中）。</p>
<p>　　病者脉伏，其人欲自利，利反快，虽利，心下续坚满，此为留饮欲去故也，甘遂半夏汤主之。</p>
<p>　　甘遂半夏汤方</p>
<p>　　甘遂（大者）三枚 半夏十二枚（以水一升，煮取半升，去滓） 芍药五枚 甘草如指大一枚（炙）（一本作无）</p>
<p>　　右四味，以水二升，煮取半升，去滓，以蜜半升和药汁，煎取八合，顿服之。</p>
<p>　　脉浮而细滑，伤饮。</p>
<p>　　脉弦数者，有寒饮，冬夏难治。</p>
<p>　　脉沉而弦者，悬饮内痛。</p>
<p>　　病悬饮者，十枣汤主之。</p>
<p>　　十枣汤方</p>
<p>　　芫花（熬） 甘遂 大戟各等分</p>
<p>　　右三味，捣筛，以水一升五合，先煮肥大枣十枚，取九合，去滓，内药末，强人服一钱匕，赢人服半钱，平旦温服之；不下者，明日更加半钱。得快下后，糜粥自养。</p>
<p>　　病溢饮者，当发其汗，大青龙汤主之，小青龙汤亦主之。</p>
<p>　　大青龙汤方</p>
<p>　　麻黄六两（去节） 桂枝二两（去皮） 甘草二两（炙） 杏仁四十个（去皮尖） 生姜三两（切） 大枣十二枚 石膏如鸡子大（碎）</p>
<p>　　右七味，以水九升，先煮麻黄，减二升，去上沫，内诸药，煮取三升，去滓，温服一升，取微似汗，汗多者，温粉粉之。</p>
<p>　　小青龙汤方</p>
<p>　　麻黄三两（去节） 芍药三两 五味子半升 干姜三两 甘草三两（炙）细辛三两 桂枝三两（去皮） 半夏半升（洗）</p>
<p>　　右八昧，以水一斗，先煮麻黄，减二升，去上沫，内诸药，煮取三升，去滓，温服一升。</p>
<p>　　膈间支饮，其人喘满，心下痞坚，面色黧黑，其脉沉紧，得之数十日，医吐下之不愈，木防己汤主之。虚者即愈，实者三日复发，复与不愈者，宜木防己汤去石膏加茯苓芒硝汤主之。</p>
<p>　　木防已汤方</p>
<p>　　木防已三两 石膏十二枚（鸡子大） 桂枝二两 人参四两</p>
<p>　　右四味，以水六升，煮取二升，分温再服。</p>
<p>　　木防己去石膏加茯苓芒硝汤方</p>
<p>　　木防已二两 桂枝二两 人参四两 芒硝三合 茯苓四两</p>
<p>　　右五味，以水六升，煮取二升，去滓，内芒硝，再微煎，分温再服，微利则愈。</p>
<p>　　心下有支饮，其人苦冒眩，泽泻汤主之。</p>
<p>　　泽泻汤方</p>
<p>　　泽泻五两 白术二两</p>
<p>　　右二味，以水二升，煮取一升，分温再服。</p>
<p>　　支饮胸满者，厚朴大黄汤主之。</p>
<p>　　厚朴大黄汤方</p>
<p>　　厚朴一尺 大黄六两 枳实四枚</p>
<p>　　右三味，以水五升，煮取二升，分温再服。</p>
<p>　　支饮不得息，葶苈大枣泻肺汤主之（方见肺痈篇中）。</p>
<p>　　呕家本渴，渴者为欲解，今反不渴，心下有支饮故也，小半夏汤主之（《千金》云：小半夏加茯苓汤）。</p>
<p>　　小半夏汤方</p>
<p>　　半夏一升 生姜半斤</p>
<p>　　右二味，以水七升，煮取一升半，分温再服。</p>
<p>　　腹满，口舌干燥，此肠间有水气，已椒苈黄丸主之。</p>
<p>　　己椒苈黄丸方</p>
<p>　　防己 椒目 葶苈（熬）大黄各一两</p>
<p>　　右四味，末之，蜜丸如梧子大，先食饮服一丸，日三服，稍增，口中有津液。渴者加芒硝半两。</p>
<p>　　卒呕吐，心下痞，膈间有水，眩悸者，小半夏加茯苓汤主之。</p>
<p>　　小半夏加茯苓汤方</p>
<p>　　半夏一升 生姜半斤 茯苓三两（一法四两）</p>
<p>　　右三味，以水七升，煮取一升五合，分温再服。</p>
<p>　　假令瘦人脐下有悸，吐涎沫而癫眩，此水也，五苓散主之。</p>
<p>　　五苓散方</p>
<p>　　泽泻一两一分 猪苓三分（去皮） 茯苓三分 白术三分 桂枝二分（去皮）</p>
<p>　　右五味，为末，白饮服方寸匕，日三服，多饮暖水，汗出愈。</p>
<p>　　附方</p>
<p>　　《外台》茯苓饮 治心胸中有停痰宿水，自吐出水后，心胸间虚，气满不能食。消痰气，令能食。</p>
<p>　　茯苓 人参 白术各三两 枳实二两 橘皮二两半 生姜四两</p>
<p>　　右六味，水六升，煮取一升八合，分温三服，如人行八九里进之。</p>
<p>　　咳家其脉弦，为有水，十枣汤主之（方见上）</p>
<p>　　夫有支饮家，咳烦胸中痛者，不卒死，至一百日，一岁，宜十枣汤（方见上）。</p>
<p>　　久咳数岁，其脉弱者可治，实大数者死；其脉虚者必苦冒，其人本有支饮在胸中故也，治属饮家。</p>
<p>　　咳逆倚息，不得卧，小青龙汤主之（方见上文肺痈中）。</p>
<p>　　青龙汤下已，多唾口燥，寸脉沉，尺脉微，手足厥逆，气从小腹上冲胸咽，手足痹，其面翕热如醉状，因复下流阴股，小便难，时复冒者；与茯苓桂枝五味甘草汤，治其气冲。</p>
<p>　　桂苓五味甘草汤方</p>
<p>　　茯苓四两 桂枝四两（去皮） 甘草三两（炙） 五味子半升</p>
<p>　　右四味，以水八升，煮取三升，去滓，分三温服。</p>
<p>　　冲气即低，而反更咳，胸满者，用桂苓五味甘草汤去桂，加干姜、细辛，以治其咳满。</p>
<p>　　苓甘五味姜辛汤方</p>
<p>　　茯苓四两 甘草三两 干姜三两 细辛三两 五味半升</p>
<p>　　右五味，以水八升，煮取三升，去滓，温服半升，日三。</p>
<p>　　咳满即止，而更复渴，冲气复发者，以细辛、干姜为热药也。服之当遂渴，而渴反止老，为支饮也。支饮者，法当冒，冒者必呕，呕者复内半夏，以去其水。</p>
<p>　　桂苓五味甘草去桂加姜辛夏汤方</p>
<p>　　茯苓四两 甘草三两 细辛二两 干姜二两 五味子 半夏各半升</p>
<p>　　右六味，以水八升，煮取三升，去滓，温服半升，日三。</p>
<p>　　水去呕止，其人形肿者，加杏仁主之。其证应内麻黄，以其人逐痹，故不内之。若逆而内之者，必厥。所以然者，以其人血虚，麻黄发其阳故也。</p>
<p>　　苓甘五味加姜辛半夏杏仁汤方</p>
<p>　　茯苓四两 甘草三两 五味半升 干姜三两 细辛三两 半夏半升 杏仁半升（去皮尖）</p>
<p>　　右七味，以水一斗，煮取三升，去滓，温服半开，日三。</p>
<p>　　若面热如醉，此为胃热上冲熏其面，加大黄以利之。</p>
<p>　　苓甘五味加姜辛半杏大黄汤方</p>
<p>　　茯苓四两 甘草三两 五味半升 干姜三两 细辛三两 半夏半升 杏仁半升 大黄三两</p>
<p>　　右八昧，以水一斗，煮取三升，去滓，温服半升，日三。</p>
<p>　　先渴后呕，为水停心下，此属饮家，小半夏加茯苓汤主之（方见上）。</p>
</div>
</div>
<div class="bookvmiddle">
<a href="/guwen/bookv_16726.aspx">上一章</a>
<a href="/guwen/book_193.aspx" style="border:0px;line-height:27px; height:27px;">目录</a>
<a href="/guwen/bookv_16728.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
