
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
岭外代答·卷十·虫鱼门_古诗文网
</title>
<meta content="蚺蛇蚺蛇，能食獐鹿，人见獐鹿惊逸，必知其为蛇，相与赴之，环而讴歌，呼之曰徙架反，谓姊也。蛇闻歌即俯首，人竞采野花置蛇首，蛇愈伏，乃投以木株，蛇就枕焉。人掘坎枕侧，蛇不顾也。坎成，以" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19593.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷十·虫鱼门</b></span>
<a href="javascript:PlayBookv(19593)" style="margin-left:5px;"><img alt="" height="16" id="speakerimgBookv19593" src="/img/speaker.png" width="16"/></a>
<span id="bookvPlay19593" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%91%a8%e5%8e%bb%e9%9d%9e">周去非</a></p>
<div class="contson">
<p>　　<strong>蚺蛇</strong></p>
<p>　　蚺蛇，能食獐鹿，人见獐鹿惊逸，必知其为蛇，相与赴之，环而讴歌，呼之曰徙架反，谓姊也。蛇闻歌即俯首，人竞采野花置蛇首，蛇愈伏，乃投以木株，蛇就枕焉。人掘坎枕侧，蛇不顾也。坎成，以利刃一挥，堕首于坎，急压以土，人乃四散。食顷，蛇身腾掷，一方草木为摧。既死，则剥其皮以鞔鼓，取其胆以和药，饱其肉而弃其膏。盖膏能痿人阳道也。人谓大风油即称蚺蛇膏，非是。夫蛇之死，可谓愚矣，然天地之间，物理有所不可晓者。以蛇之大，而甘受制，诚愚，然特其未见水耳，彼一见水，必夭矫其形，不受制伏，起而吞人。虽不遇水，有小儿在侧，亦忽吞之。是其死也，殆有机缄者存，非蛇之愚也。</p>
<p>　　<strong>六目龟</strong></p>
<p>　　闻钦七峒，有六目龟，欣然异之，因人求得，乃真目之上，有四伪目耳。所谓伪目，即头上金黄花纹，圆长中黑，似目也。然伪目与真目排比，端正不偏，无一不然，亦足爱矣。常龟养之不死，是龟旬日即死，是殆不以龟养龟而然欤！</p>
<p>　　<strong>鼊玳瑁</strong></p>
<p>　　钦海有介属曰鼊，大如车轮，皮里有薄骨十三片如玳瑁。今人用以为篦刀筒子者是也。玳瑁背甲亦十三片，自然成斑纹。世言鞭血成斑，斯言妄矣。</p>
<p>　　<strong>蟺</strong></p>
<p>　　钦州海滨有穴处水族曰蟺，状如龙而无角，长五尺许。蜑人得之，絷而售诸市。有管界巡检刘昂者，见而市之。将烹，同僚念其形之似神物也，请纵之江。方其未得水，则类死矣。一得水则奋迅蹴踏，夭矫灭没，波头为起，俄然而逝。彼么么其形，而犹若是，况真龙哉！</p>
<p>　　<strong>鲟鳇</strong></p>
<p>　　春水发生，鲟鳇大鱼，自南海人江，至浔、象之境，龙门之下，或为渔网所得。余东归，将至番禺，有蜑急桌就舟，絷二鲟鳇求售，大者长六尺，小者四尺，修鼻侈腮，日隐于颐，身无细鳞，上各有锋刃，与凡鱼不同。恻然念曰：“神龙之稚，乃受制于人如此哉！”问：“所需几何？”曰：“四百。”既市而纵焉。始则举首出水，少焉扬鬐掉尾，复举首似顾，悠然而逝矣。</p>
<p>　　<strong>嘉鱼</strong></p>
<p>　　苍梧大江之南山曰火山，下有丙穴，嘉鱼出焉，所谓“南有嘉鱼”，诗人传之也。嘉鱼形如大鲥鱼，身腹多膏，其土人煎食之甚美。其煎也，徒置鱼于干釜，少焉，膏溶，自然煎熬，不别用油，谓之自裹。</p>
<p>　　<strong>河鱼</strong></p>
<p>　　‘左氏’“河鱼腹疾”语，迄无定说。余仕古县，常食市鱼，厨者曰：“此鱼病肚，不堪食。”剖视之，满腹黄水也。后泛舟见一鱼死于舟侧，舟人曰：“此鱼病肚死矣。”问：“何谓病肚？”曰：“凡物皆有疾，鱼在水，无他疾，唯病肚乃死。”因悟申叔时河鱼之说。</p>
<p>　　<strong>竹鱼鰕鱼</strong></p>
<p>　　竹鱼出漓水，状似青鱼，味如鳜鱼。鰕鱼亦出漓水，肉白而丰，味似鰕而松美。大抵南中鱼品，如鲤鲗者甚多，而鰕、竹二鱼为珍。</p>
<p>　　<strong>鬼蛱蝶</strong></p>
<p>　　鬼蛱蝶，大如扇，四翅，共径六七寸，褐质间杂色，晃然。下两翅有翠点，尤光彩。好飞荔枝上。</p>
<p>　　<strong>黑蛱蝶</strong></p>
<p>　　黑蛱蝶，大如扇，橘蠹所化。翅墨黑而有翠彩一行，特为鲜明，北人或名元武蝉。</p>
<p>　　<strong>天虾</strong></p>
<p>　　南方有飞虫，有翅如飞蛾，其尾如蟋蟀，色白，身长似小鰕然。夏秋之间，晚飞蔽天，堕水，人以长竹竿横江面，使风约之，如萍之聚。早乃桌舟搏取，缕肥肉，合以为鲊，味颇美。然此夜堕水，次早即取乃可用，稍迟一夕，已脱而化矣。</p>
<p>　　余在钦，一夕燕坐，见有似蜥蜴而差大者，身黄脊黑，头有黑毛，抱疏篱之杪，张额四顾，耸身如将跃也。适有士子相访，因请问之。答日：“此名十二时，其身之色，一日之内，逐时有异。口尝含毒，俟人过，则射其影，人必病。”余曰：“非所谓者欤？”生曰：“然，书传所载，即是物也。”未几，余染瘴几殆。</p>
</div>
</div>
<div class="bookvmiddle">
<a href="/guwen/bookv_19592.aspx">上一章</a>
<a href="/guwen/book_253.aspx" style="border:0px;line-height:27px; height:27px;">目录</a>
<a href="/guwen/bookv_19594.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
