
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·地理部·泉石_古诗文网
</title>
<meta content="八功德水一清、二冷、三香、四柔、五甘、六净、七不噎、八除病。北京西山、南京灵谷，皆取此义。斟溪在连州。一日十溢十竭。潮泉在安宁州。一日三溢三竭。漏勺在贵阳城外。一日百盈百涸，应铜壶" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19182.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>地理部·泉石</b></span>
<a href="javascript:PlayBookv(19182)" style="margin-left:5px;"><img alt="" height="16" id="speakerimgBookv19182" src="/img/speaker.png" width="16"/></a>
<span id="bookvPlay19182" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>八功德水</strong></p>
<p>　　一清、二冷、三香、四柔、五甘、六净、七不噎、八除病。北京西山、南京灵谷，皆取此义。</p>
<p>　　<strong>斟溪</strong></p>
<p>　　在连州。一日十溢十竭。</p>
<p>　　<strong>潮泉</strong></p>
<p>　　在安宁州。一日三溢三竭。</p>
<p>　　<strong>漏勺</strong></p>
<p>　　在贵阳城外。一日百盈百涸，应铜壶漏刻。</p>
<p>　　<strong>中冷泉</strong></p>
<p>　　在扬子江心。李德裕为相，有奉使者至金陵，命置中冷水一壶。其人忘却。至石头城，及汲以献李。饮之，曰：“此颇似石头城下水。”其人谢过，不敢隐。</p>
<p>　　<strong>惠山泉</strong></p>
<p>　　在无锡县锡山。旧名九龙山，有泉出石穴。陆羽品之，谓天下第二泉。</p>
<p>　　<strong>趵突泉</strong></p>
<p>　　在济南。平地上水趵起数尺，看水者以水之高下，卜其休咎。</p>
<p>　　<strong>范公泉</strong></p>
<p>　　在青州府。范仲淹知青州，有惠政，溪侧忽涌醴泉，遂以范公名之。今医家汲水丸药，号青州白丸子。</p>
<p>　　<strong>妒女泉</strong></p>
<p>　　在并州。妇女不得靓妆彩服，至其地必致风雨。</p>
<p>　　<strong>阿井水</strong></p>
<p>　　在东阿县。以黑驴皮，取其水煎成膏，即名“阿胶”。</p>
<p>　　<strong>虎跑泉</strong></p>
<p>　　在钱塘。唐元和十四年，性空大师栖禅其中，以无水欲去。有二虎跑山出泉甘冽，乃建虎跑寺。观泉者，僧为举梵呗，泉即觱沸而出。</p>
<p>　　<strong>六一泉</strong></p>
<p>　　在孤山之南。宋元六年，东坡与会勤上人同哭欧阳公处也。勤上人讲堂初构，阙地得泉，东坡为作泉铭。以两人皆列欧公门下，此泉方出，适哭公讣，名以六一，犹见公也。</p>
<p>　　参寥泉在智果寺。</p>
<p>　　东坡泉在昌县。</p>
<p>　　醉翁亭侧，亦有六一泉。</p>
<p>　　<strong>夜合石</strong></p>
<p>　　新昌东北洞山寺水口，有二石，高丈余，土人言：二石夜间常合为一。</p>
<p>　　<strong>热石</strong></p>
<p>　　临武有热石，状如常石，而气如炽炭，置物其上立焦。</p>
<p>　　<strong>松化石</strong></p>
<p>　　松树至五百年，一夜风雷化为石质，其树皮松节，毫忽不爽。唐道士马自然指延真观松，当化为石，一夕果化。</p>
<p>　　<strong>望夫石</strong></p>
<p>　　武昌山有石，状如人。俗传贞妇之夫从役远征，妇携子送至此，立望其夫而死，尸化为石。</p>
<p>　　<strong>醒酒石</strong></p>
<p>　　唐李文饶于平泉庄，聚天下珍木怪石，有醒酒石，尤所钟爱。其属子孙曰：“以平泉庄一木一石与人者，非吾子孙也。”后其孙延古守祖训，与张全义争此石，卒为所杀。</p>
<p>　　<strong>赤心石</strong></p>
<p>　　武后时争献祥瑞。洛滨居民，有得石而剖之中赤者，献于后，曰：“是石有赤心。”李昭德曰：“此石有赤心，其余岂皆谋反也！”</p>
<p>　　<strong>十九泉</strong></p>
<p>　　在严滩钓台下。陆羽品天下泉味，谓此泉当居第十九。</p>
<p>　　<strong>一指石</strong></p>
<p>　　在桐庐县缀岩谷间，以指抵之则动，故名。</p>
<p>　　<strong>鱼石</strong></p>
<p>　　涪州江心有石，上刻双鱼，每鱼三十六鳞，旁有石秤石斗，现则岁丰。</p>
<p>　　<strong>龙井</strong></p>
<p>　　在汤阴。相传孙登尝寓此。岁旱，农夫祷于龙洞，得雨。登曰：“此病龙雨也，安能苏禾稼乎？”嗅之果腥秽。龙时背生疽，变一老翁，求登治，曰：“痊当有报。”不数日，大雨，见石中裂开一井，其水湛然，即龙穿此以报也。</p>
<p>　　<strong>温泉</strong></p>
<p>　　在汝州城西者，武后尝幸此。其侧又有冷泉。</p>
<p>　　顺天府汤山下有泉，四时常温，浴之愈疾。</p>
<p>　　遵化亦有汤泉。阜平有二泉，一温一冷。</p>
<p>　　云南安宁温泉，色如碧玉，可鉴毛发。</p>
<p>　　骊山西绣岭下有温泉。</p>
<p>　　<strong>玉泉</strong></p>
<p>　　在玉泉山下。泉出石罅间，因凿石为螭头，泉从螭口出，鸣若杂佩，色若素练，味极甘美，潴而为池，广可三丈，流于西湖，遂为燕山八景之一。</p>
<p>　　<strong>神农井</strong></p>
<p>　　在长子羊头山，即神农得佳谷处。</p>
<p>　　<strong>杜康泉</strong></p>
<p>　　舜祠东庑下，康汲此以酿酒。或以中冷水及惠山泉称之，一升重二十四铢，是泉较轻一铢。</p>
<p>　　<strong>金鸡石</strong></p>
<p>　　建德草堂寺之北，罗隐常过此，戏题曰：“金鸡不向五更啼。”石遂迸裂，有鸡飞鸣而去。</p>
<p>　　<strong>玉乳泉</strong></p>
<p>　　丹阳刘伯刍，论此水为天下第四泉。</p>
<p>　　<strong>绿珠井</strong></p>
<p>　　在博白双角山下，梁氏女绿珠生此。汲饮者产女必丽色。</p>
<p>　　容县有杨妃井，因妃生此而名。</p>
<p>　　郁林有司命井，甘淡半之，可给阖境。</p>
<p>　　<strong>龙焙泉</strong></p>
<p>　　建宁凤凰山下，一名御泉。宋时取此水造茶入贡。</p>
<p>　　<strong>仁义石</strong></p>
<p>　　建阳二石对立，左曰仁，右曰义。</p>
<p>　　<strong>一滴泉</strong></p>
<p>　　在广信南岩。泉自石窦中出，四时不竭。宋朱熹诗有：“一窍有灵通地脉，平空无雨滴天浆。”</p>
<p>　　<strong>谷帘泉</strong></p>
<p>　　南康府城西。泉水如帘，布岩而下者三十余派。陆羽品其味为天下第一。</p>
<p>　　<strong>玉女洞</strong></p>
<p>　　洞有飞泉，甘且冽。苏轼过此，汲两瓶去。恐后复取为从者所绐，乃破竹作券，使寺僧藏之，以为往来之信，戏曰“调水符”。</p>
<p>　　<strong>画山石</strong></p>
<p>　　宁州石上有文，灿然若战马状，无异画图。故名。</p>
<p>　　<strong>山鸡石</strong></p>
<p>　　宝鸡陈仓山下有石，似山鸡状，晨鸣山巅，声闻三十里。</p>
<p>　　<strong>石泉</strong></p>
<p>　　井陉有石泉，隋妙阳公主久疾，浴此遂愈。</p>
<p>　　<strong>瀑布泉</strong></p>
<p>　　庐州开先寺。李白诗：“挂流三百丈，喷壑数十里。”</p>
<p>　　<strong>醴泉</strong></p>
<p>　　在新喻。黄庭坚尝饮此，叹曰：“惜陆鸿渐辈不及知也。”题曰“醴泉”。</p>
<p>　　<strong>卓锡泉</strong></p>
<p>　　在大庾岭。唐僧卢能被众僧夺衣钵，追至大庾岭，渴甚。能以锡卓石，泉涌清甘，众骇而退。</p>
<p>　　<strong>愈痞泉</strong></p>
<p>　　鹤庆符城东南，有温泉。每三月，郡人有痞疾者浴此即愈。</p>
</div>
</div>
<div class="bookvmiddle">
<a href="/guwen/bookv_19181.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19183.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
