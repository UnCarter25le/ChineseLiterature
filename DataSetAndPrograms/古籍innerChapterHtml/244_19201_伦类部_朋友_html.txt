
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·伦类部·朋友_古诗文网
</title>
<meta content="莫逆子祀、子舆、子犁、子来，四人相与语曰：“孰知死生存亡之一体者，吾与之友矣。”四人相视而笑，莫逆于心，遂相与为友。友道君逆周宣王将杀其臣杜伯，而非其罪。伯之友左儒争之于王，九复之" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19201.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>伦类部·朋友</b></span>
<a href="javascript:PlayBookv(19201)" style="margin-left:5px;"><img alt="" height="16" id="speakerimgBookv19201" src="/img/speaker.png" width="16"/></a>
<span id="bookvPlay19201" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>莫逆</strong></p>
<p>　　子祀、子舆、子犁、子来，四人相与语曰：“孰知死生存亡之一体者，吾与之友矣。”四人相视而笑，莫逆于心，遂相与为友。</p>
<p>　　<strong>友道君逆</strong></p>
<p>　　周宣王将杀其臣杜伯，而非其罪。伯之友左儒争之于王，九复之，而王不听。王曰：“汝别君而异友也。”儒曰：“君道友逆，则顺君以诛友；友道君逆，则顺友以违君。”王杀杜伯，左儒死。”</p>
<p>　　<strong>倾盖</strong></p>
<p>　　孔子之郯（音谈，国名），遭程子于途，倾盖而语，终日甚相浃洽，顾谓子路曰：“取束帛以赠先生。”</p>
<p>　　<strong>雷陈</strong></p>
<p>　　后汉雷义与陈重为友，义举茂才，让于重，刺史不听。遂佯狂，被发走，不应命。乡里为之语曰：“胶漆虽谓坚，不如雷与陈。”</p>
<p>　　<strong>侨札之好</strong></p>
<p>　　季札见郑子产，如旧相识，与之缟带，子产献衣。后称交契者，谓之侨札之好。</p>
<p>　　<strong>杵臼定交</strong></p>
<p>　　后汉公孙沙穆游太学，无资粮，乃变服客佣，为吴佑赁舂，佑与语，大惊，遂定交于杵臼之间。</p>
<p>　　<strong>刎颈交</strong></p>
<p>　　陈余年少，父事张耳，两人相与为刎颈之交，后乃有隙。</p>
<p>　　<strong>如饮醇醪</strong></p>
<p>　　程普尝以气凌周瑜，瑜未尝有愠色，承奉愈谨。普自惭，投分于瑜曰：“与公瑾交，若饮醇醪，不觉自醉。”</p>
<p>　　<strong>廉庆</strong></p>
<p>　　廉范与洛阳庆鸿为刎颈交。时人称曰：“前人管鲍，后有廉庆。”</p>
<p>　　<strong>管鲍分金</strong></p>
<p>　　管仲与鲍叔相友善。仲曰：“吾困时，尝与鲍叔贾，分财则吾多自与，鲍叔不以我为贪，知我贫也。生我者父母，知我者鲍叔也。”</p>
<p>　　<strong>停云</strong></p>
<p>　　陶元亮诗叙：“停云，思亲友也。”故称知交谓之停云。</p>
<p>　　<strong>旧雨</strong></p>
<p>　　言旧交也。杜工部云：“卧病长安旅次，多雨，寻常车马之客，旧，雨来，新，雨不来。”</p>
<p>　　<strong>题凤</strong></p>
<p>　　嵇康与吕安善。后安来，值康不在，嵇喜延之，不入，题凤字而去。喜以告录，康曰：“凤字，凡鸟也。”</p>
<p>　　<strong>指囷</strong></p>
<p>　　鲁肃以散财赈穷，结交俊杰。周瑜过肃，并告资粮。肃家有两囷米，各三千斛。肃乃指一囷与瑜，瑜惊异之，遂相与结亲。</p>
<p>　　<strong>弹冠结绶</strong></p>
<p>　　王吉与贡禹为友，萧育与朱博为友，交相荐达。长安人语曰：“王贡弹冠，萧朱结绶。”</p>
<p>　　<strong>更相为仆</strong></p>
<p>　　宋韩亿、李若谷未第时，俱贫。赴试京师，仅有一毡一席，割分之。每出谒，更相为仆。李先登第，韩为负箱，至长社，分饯而别。后韩亦登第。</p>
<p>　　<strong>尔汝交</strong></p>
<p>　　祢衡逸才飘举，少与孔融作尔汝交。时衡未满二十，而融已五十，敬衡才秀，共结殷勤。</p>
<p>　　<strong>忘年交</strong></p>
<p>　　张铿有重名，陆贽年十八，往见，语三日，奇之，称为忘年之交。</p>
<p>　　<strong>金兰簿</strong></p>
<p>　　戴弘正每得一密友，则书于简编，焚香以告祖考，号金兰簿。</p>
<p>　　<strong>三友一龙</strong></p>
<p>　　华歆与邴原、管宁相善，时号三友为一龙，谓歆为龙头，原为龙腹，宁为龙尾。</p>
<p>　　<strong>雉坛</strong></p>
<p>　　五代时，三人为朋，筑坛，以丹鸡、白犬歃血而盟，曰：“卿乘车，我戴简，他日相逢下车揖。我步行，卿乘马，他日相逢马当下。”</p>
<p>　　<strong>总角之好</strong></p>
<p>　　孙策曰：“公瑾与孤有总角之好，骨肉之分。”</p>
<p>　　<strong>耐久朋</strong></p>
<p>　　唐魏元同与裴炎缔交，能保终始。时人号为耐久朋。</p>
<p>　　<strong>平生欢</strong></p>
<p>　　后汉马援与公孙述同里闬相善，以为当握手，欢如平生。</p>
<p>　　<strong>青云交</strong></p>
<p>　　江淹曰：“袁叔明与我，有青云交，非直衔杯酒而已。”</p>
<p>　　<strong>班荆</strong></p>
<p>　　楚声子与伍举相善，遇之郑郊，布荆于地，共食而言也。</p>
<p>　　<strong>范张鸡黍</strong></p>
<p>　　范式、张劭为友，春时京师作别，式曰：“暮秋当拜尊堂。”至期，劭白母，杀鸡以俟。母曰：“巨卿相距千里，前言戏耳。”劭曰：“巨卿信士。”言未毕，果至。升堂拜母，尽欢而别。</p>
<p>　　<strong>系剑冢树</strong></p>
<p>　　季札出使过徐，徐君好季札剑，口不敢言。季札知之，使上国，未献。还，至徐。徐君已死，乃解剑系其冢树而去。季札交情，不以生死易念。</p>
<p>　　<strong>生死肉骨</strong></p>
<p>　　蘧子冯曰：“吾见申叔夫子，所谓生死而肉骨者也，敢忘报哉！”</p>
<p>　　<strong>口头交</strong></p>
<p>　　孟郊诗：“古人形如兽，皆有大圣德。今人表似人，兽心安可测，虽笑未必和，虽哭未必戚，但结口头交，肚里生荆棘。”</p>
<p>　　<strong>交若醴</strong></p>
<p>　　《庄子》：君子之交淡如水，小人之交甘若醴，群子淡以亲，小人甘以绝。</p>
<p>　　<strong>贫交行</strong></p>
<p>　　杜诗：“翻手作云覆手雨，纷纷轻薄何须数？君不见管鲍贫时交，此时令人弃如土。”</p>
<p>　　<strong>面朋面友</strong></p>
<p>　　颜克志面交如携手，见利即解携而去也。杨子曰：“朋而不心，面朋也；友而不心，面友也。”同类曰朋，同志曰友。</p>
<p>　　<strong>绝交恶声</strong></p>
<p>　　燕乐毅书：“古之君子，交绝不出恶声；忠臣去国，不洁其名。”</p>
<p>　<strong>　五交</strong></p>
<p>　　刘孝标《广绝交论》，谓势交、论交、穷交、量交、贿交，此五交皆不能恤贫，故绝之也。</p>
<p>　　<strong>识半面</strong></p>
<p>　　汉应奉尝诣袁贺，贺闭半户，出半面视奉，奉即去。故与人曾相见者，曰识半面。</p>
<p>　　<strong>无逢故人</strong></p>
<p>　　公孙弘食故人高贺脱粟饭，覆以布被。贺怨曰：“何用故人富贵为？脱粟布被，我自有之。”弘内厨五鼎，外膳一肴，诈也。弘叹曰：“宁逢恶宾，无逢故人。”</p>
<p>　　<strong>怀刺漫灭</strong></p>
<p>　　祢衡尚气刚傲，自荆州北游许都，书一刺怀之，字灭而无所遇。或曰：“何不从陈长使者为达乎？”衡曰：“君使我从屠沽儿辈耶！”</p>
<p>　　<strong>负荆请罪</strong></p>
<p>　　蔺相如为赵上卿，位在廉颇右。颇曰：“我见相如，必辱之。”相如望见颇，引车避之。左右以为耻。曰：“强秦不敢加兵于赵者，以吾两人耳。今两虎相斗，势不俱生。吾先国家之急而后私仇。”颇闻之，肉袒负荆，至门谢罪。</p>
<p>　　<strong>翟公书门</strong></p>
<p>　　《郑当时传》：翟公为延尉，宾客填门。及废，门外可设雀罗。后复为廷尉，客欲往，翟公大书其门，曰：“一死一生，乃见交情。一贫一富，乃知交态。一贵一贱，交情乃见。”</p>
<p>　　<strong>布衣交</strong></p>
<p>　　李孔修自号抱真子，混迹阛阓，人莫之识。陈献章见之，曰：“此非俯首当世人也。”平居冠管宁帽，衣朱深衣，惟攻《周易》。一日，输粮至县，令异其容止，问姓名，不答，第拱手。令叱曰：“何物小民，乃拱手耶！”再拱手。令怒，笞之五，竟无言而出。令疑焉。徐得其情，乃大敬礼之。吴延举藩臬于粤，引为布衣交。卒无子，尚书霍韬葬之西樵山。</p>
<p>　　<strong>呼字定交</strong></p>
<p>　　服虔字子慎，善《春秋》。闻崔烈集门人都讲，乃匿姓名，赁诸生作食。每当讲时，窃听。稍共诸生叙其短长。烈疑是虔。明早往，及未寤，便呼：“子慎！子慎！”虔不觉惊应，遂定交。</p>
<p>　　<strong>死友</strong></p>
<p>　　半角哀、左伯桃往楚，道遇雪，度不能俱生，乃并衣与角哀，伯桃入树死。角哀至楚，为大夫，王备礼葬伯桃。角哀自杀以殉。</p>
</div>
</div>
<div class="bookvmiddle">
<a href="/guwen/bookv_19200.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19202.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
