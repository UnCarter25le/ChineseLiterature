
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·木部·卷九_古诗文网
</title>
<meta content="○皂荚《广志》曰：鸡栖子，皂荚也。《宋书》曰：明帝憎妇人妒。刘休妻王氏妒，帝闻之，赐休妾，敕王氏二十杖，令休於宅后开小店，使王氏亲卖扫帚、皂荚，以此辱之。《齐书》曰：明帝每用皂荚授" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15811.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>木部·卷九</b></span>
<a href="javascript:PlayBookv(15811)" style="margin-left:5px;"><img alt="" height="16" id="speakerimgBookv15811" src="/img/speaker.png" width="16"/></a>
<span id="bookvPlay15811" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○皂荚</p>
<p>　　《广志》曰：鸡栖子，皂荚也。</p>
<p>　　《宋书》曰：明帝憎妇人妒。刘休妻王氏妒，帝闻之，赐休妾，敕王氏二十杖，令休於宅后开小店，使王氏亲卖扫帚、皂荚，以此辱之。</p>
<p>　　《齐书》曰：明帝每用皂荚授馀氵乐与左右，曰："杆犹堪明日用。"</p>
<p>　　又曰：王俭素恨虞玩之，东归，俭不出送，朝廷无祖饯者。玩之卒后，员外孔皑诣俭，求会稽五官。俭方盥，投皂角於地，曰："卿乡俗恶，虞玩掷炅死烦人！"</p>
<p>　　《三国典略》曰：梁玄初，甘露降荆州皂荚树。</p>
<p>　　《南史·陈本纪下》曰：梁末，童谣云："不见马上郎，只见黄尘起。黄尘污人衣，皂荚相料理。"及王僧辩平，群臣奏高祖曰："王僧辩本乘巴马击侯景，马上郎，王字也；黄尘，陈也。"世不解皂荚之义。及陈灭於隋，隋氏姓杨，杨者，羊也，说者以江东人谓羖羊角为皂荚。</p>
<p>　　《神仙传》曰：刘纲受老君道，成，上大皂荚树，飞去入云。</p>
<p>　　又曰：云仙翁斩皂荚树，以杯承之，皆是好酒。</p>
<p>　　《洛阳宫殿簿》曰：建始殿前，槐及皂荚二世觋。</p>
<p>　　《扶南传》曰：安息国出酢皂荚，可食，味最美。</p>
<p>　　《幽明录》曰：曲阿虞晚所居宅内，有一皂荚树，大十馀围，高十馀丈，枝条扶疏，荫复数家，诸鸟依其上。晚令奴斫上枝因堕胎死，空中有骂詈者，言："晚！汝何意伐我家居？"更以瓦石推掷，大小并委顿。如此一年，渐消灭。</p>
<p>　　《范子计然》曰：皂荚出三辅，上价一枚一钱。</p>
<p>　　葛洪《治溺死方》曰：捣皂荚，裹以绵，内死人下部，中水出即活。</p>
<p>　　○辛夷</p>
<p>　　《本草经》曰：辛夷，一名辛引，一名侯桃，一名房木。</p>
<p>　　《神农本草》曰：辛夷，生汉中魏兴凉州川谷中。其树似杜仲树，高一丈馀，子似冬桃而小。</p>
<p>　　《楚辞》曰：饮菌若之朝露兮，构桂木而为室。(所饮食洁清，所处芬香。)杂橘柚以为囿兮，列辛夷与椒桢。</p>
<p>　　又曰：乘赤豹兮从文狸，辛夷车兮结桂旗。</p>
<p>　　○茱萸</p>
<p>　　《洞林》曰：郭璞避难至新息，有人以茱萸令璞射之。璞曰："子如小铃含玄珠，构支言之是茱萸。"</p>
<p>　　《说文》曰：椒，似茱萸，出淮南扬州，有茱萸树。</p>
<p>　　《风土记》曰：茱萸，椒也。九月九日成熟，色赤可彩。世俗亦以此日折茱萸。费长房云："以插头髻，可避恶。"</p>
<p>　　《异苑》曰：庾绍为东郡令，宗协与绍中表，旦服茱萸酒，忽见绍来，仍求酒，执酒杯还置，云："茱萸气。"协云："恶之耶？"绍云："上官皆畏，况我乎？"</p>
<p>　　《杂五行书》曰：舍东种杨、茱萸各三株，增年益寿，除患害。</p>
<p>　　《蜀都赋》曰：其圃则有蒟蒻、茱萸。</p>
<p>　　曹植《乐府歌》曰：茱萸自有芳，不若桂与兰。</p>
<p>　　○{殸木}</p>
<p>　　《毛诗·鹤鸣》曰：乐彼之园，爰有树檀，其下维{殸木}。({殸木}，恶木也。)</p>
<p>　　《诗义疏》曰：幽州谓之{殸木}桑，或曰楮桑，荆、杨、交、广谓之{殸木}。今江南绩其皮以为布，又捣以为纸。长数丈，洁白，光泽甚好。叶初生，可以为茹。</p>
<p>　　《说文》曰：{殸木}，楮也。</p>
<p>　　裴渊《广州记》曰：蛮夷取{殸木}皮，熟搥为褐裹髻布，铺以拟毡。</p>
<p>　　《钱塘记》曰：灵隐山，四布似莲花，中央生穀树，甚高大。</p>
<p>　　《韩子》曰：宋人有为其君以像为楮叶者，三年而成，乱之楮叶中，而不可别也。</p>
<p>　　《吴氏本草》曰：{殸木}木皮治喉闭痹，一名楮。</p>
<p>　　《魏王花木志》曰：南方记楮子如梅实，二月花色，仍连实，七八月熟。土人盐藏之，味辛。出交趾。</p>
<p>　　○茑(音鸟)</p>
<p>　　《尔雅》曰：寓木，宛童也。(寄生树也。一名茑。)</p>
<p>　　《汉书》曰：武帝使东方朔射复，郭舍人曰："朔中榜臣百，不中赐臣帛。"乃复树上寄生，朔曰："蒌薮也。"舍人曰："朔果不中！"朔曰："生肉为脍，乾肉为脯，著肉为寄生，盆下为蒌薮。"上令榜舍人。</p>
<p>　　○合欢</p>
<p>　　《古今注》曰：欲蠲人以忧，则赠以丹棘。丹棘，一名忘忧。欲蠲人之忿，则赠以青裳。青棠，一名合欢，能忘忿。枝叶繁弱，互相交结，每一风来，辄自相解，不相牵缀。嵇康种之舍前。</p>
<p>　　《本草经》曰：合欢味甜平，生川谷，安五脏，和心气，令人欢乐无忧，久服轻身明目，生益州。</p>
<p>　　仲长统《昌言》曰：汉安帝时，有异物生长乐宫东庑柏树，永巷南闺合欢树，议者以为芝草也，群臣皆贺受赐。</p>
<p>　　《晋宫阁名》曰：华林园，合欢四株。</p>
<p>　　《神农本草》曰：合欢生豫州河内川谷，其树似狗骨树。</p>
<p>　　嵇康《养生论》曰：苕草忘忧，合欢蠲忿。</p>
<p>　　○白银</p>
<p>　　《湘州记》曰：益阳县西，山多银木。</p>
<p>　　《晋宫阁名》曰：华林园，白银八株。</p>
<p>　　○〈木尤〉</p>
<p>　　《交州记》曰：〈木尤〉，赤色，堪作丛蓣床。</p>
<p>　　《游名山志》曰：楼石山多章〈木尤〉，皆为三四五围。</p>
<p>　　邓德明《南康记》曰：南康县瞢(忘邓切。)永极源，去郡并九百，地多章〈木尤〉树。</p>
<p>　　○桄榔</p>
<p>　　《蜀志》曰：兴吉南汉县有桄榔树，峰头生叶有面，大者收面乃至百斛。(《华阳国志》同。)</p>
<p>　　《吴录》曰：交趾南海县出桄榔，中有米屑为面。</p>
<p>　　《临海异物志》曰：桄榔木，外皮有毛，似栟榈而散生，作纟乍绠，渍之不腐。其木刚，作鈠、钐、锄，利如铁，中湿更利。惟中焦即致败耳。皮中有粉似捣稻米继，又似麦面，中作面饵。</p>
<p>　　《广志》曰：桄榔树，大四五围，长五六丈，洪直，旁无枝条。其颠生叶，似棕叶。斫其木，肥坚难伤，入数寸，得面。</p>
<p>　　《博物志》曰：蜀中有树名桄榔，皮里出屑如面，用作饼，食之，谓之桄榔面。</p>
<p>　　《魏王花木志》曰：桄榔出兴吉国者，树高七八丈。其大者，一树出面百斛。交趾又有树，其皮有光屑，取之乾捣，以水淋之，如面，可作饼饵。</p>
<p>　　《岭表录异》曰：桄榔树，枝叶并蕃茂，与枣、槟榔等树小异。然叶下有须，如粗马尾。广人彩之，以织巾子。其须尤宜咸水浸渍，即粗胀而韧，故人以此缚舶，不用钉线。木性如竹，紫黑色，有文理而坚。工人解之，以制博奕局。此树皮中有屑如面，可为饼食之。</p>
<p>　　《水经》曰：汉兴县溪中多生邛竹、桄榔树，树出绵，而夷人资以自给。</p>
<p>　　○欀(音湘)</p>
<p>　　《吴录·地理志》曰：交趾望县有欀树，其皮中有如白米屑者，乾之，水淋之似面，可作饼。郡内皆有之。</p>
<p>　　左思《吴都赋》曰：文欀贞橿。</p>
<p>　　○莎木</p>
<p>　　《蜀志》曰：莎树，大四五围，长六七丈。峰头生叶出面，一树出一石，正白，而味似桄榔。</p>
<p>　　《南中八郡志》曰：莎树，大四五围，长十馀丈。树皮能出面，大者百斛，色黄。鸠民部落而就食之。</p>
<p>　　《广志》曰：莎树多枝叶，叶两边行列，若飞鸟翼。其面色白。树收面不过一斛。捣筛乃如面，不则如磨屑。为饭滑软。</p>
<p>　　○木绵</p>
<p>　　《吴录·地理志》曰：交阯定安县有木绵树，高大，实如酒杯。中有绵，如丝之绵。又可作布，名曰緤，一名毛布。</p>
<p>　　《广州记》曰：枝似桐枝，叶似胡桃而稍大，出交、广二州。</p>
<p>　　《罗浮山记》曰：木绵，正月则花，大如芙蓉。花落结子，方生绵与叶耳。子内有绵，甚白，蚕成则熟，南人以为缊絮。</p>
<p>　　《广志》曰：木绵树，赤华，为房甚繁，逼侧相比，为绵甚软。出交州永昌。</p>
<p>　　○杬</p>
<p>　　《尔雅》曰：杬，鱼毒也。(郭璞症曰：杬木，子似栗，生南方。皮厚，汁赤，中藏卵果。)</p>
<p>　　《临海异物志》曰：杬，味如楮。</p>
<p>　　《广志》曰：原木，渍其汁，消杀众毒，生南方。</p>
<p>　　○魄</p>
<p>　　《尔雅》曰：魄，榽(音奚)醯(音醯)也。(魄，大木，细叶，似檀，匠箔东多有之。)</p>
<p>　　《广雅》曰：青檀，似奚醯。语曰："齐人斫檀，奚醯先殚。"</p>
<p>　　○樕朴(音速卜)</p>
<p>　　《尔雅》曰：樕朴，心也。(郭璞症曰：槲樕别名。)</p>
<p>　　○檴杔(檴，呼化切)</p>
<p>　　《说文》曰：狗杶也。</p>
<p>　　○栾</p>
<p>　　《说文》曰：栾，木也，似木兰。从木声。</p>
<p>　　○文木</p>
<p>　　《吴录》曰：南朱桐县有文木，材坚黑，如水牛角，作马鞭。</p>
<p>　　《山海经》曰：符愚之山文木，其实如枣。</p>
<p>　　《南方草木状》曰：文木树，高七八丈，其色正黑，如水牛角，作马鞭，日南有之。</p>
<p>　　○韶</p>
<p>　　裴渊《广州记》曰：韶，叶似栗，赤色，子大如栗，有棘刺。破其皮，内白猪肪，著核不离。味甜酢，核如荔枝。</p>
<p>　　○平仲</p>
<p>　　左思《吴都赋》曰：平仲、君迁。(平仲实如银，君迁子如瓠。)</p>
<p>　　○君迁</p>
<p>　　刘欣期《交州记》曰：君迁树，子如马乳。</p>
<p>　　《魏王花木志》曰：君迁，细似甘蕉，子如马乳。</p>
<p>　　○古度</p>
<p>　　《吴录·地理志》曰：广州有木，明迮度，不华而实。</p>
<p>　　裴渊《广州记》曰：古度，叶如栗，伍陋。枝柯皮中生子，子似栌而酢，煮以为粽。数日不煮，化作飞蚁。</p>
<p>　　《吴都赋》曰：松、梓、古度。</p>
<p>　　○柜</p>
<p>　　《尔雅》曰：楥，柜柳。(郭璞症曰：柜柳，似柳，皮可煮作饮也。)</p>
<p>　　○贝多</p>
<p>　　《唐书》曰：贞观中，隋婆登国遣使朝献。其国在林邑南，海行二月。东与诃陵，西与迷黎车接，北邻大海。风俗与诃陵同。种稻，每月一熟。亦有文字，书植荡多叶。</p>
<p>　　杜宝《大业拾遗录》曰：洛阳翊津桥，通翻经道场东街。其道场有婆罗门僧，及身毒僧十余人，新翻诸经。其所翻经本，从外国来，用贝多树叶书，书即今胡书体。贝多叶，长一尺五六寸，阔五寸许，叶形似琵琶而厚大，横作行书，随经多少，缝缀其一边，怗怗然。</p>
<p>　　顾徽《广州记》曰：贝多似枇晁，而有光泽耀日。枝柯去地四五丈，作悬根，生地便大，如本株形。一树亦可有数十根，如本形。花白，子不中食。种于精舍浮图前。</p>
<p>　　《嵩高山记》曰：嵩高寺中有思惟树，即贝多也。如来坐贝多下思惟，因以为名焉。</p>
<p>　　《魏王花木志》曰：思惟树，汉时有道人自西域持贝多子植于嵩之西峰下，后蓟赃大。有四树，树一年三花。</p>
<p>　　○射干</p>
<p>　　《孙卿子》曰：西方有木，名射干，茎长四寸。生于高山之崖，临百仞之渊。木非长也，所立高也。君子居必择乡，游必就士。</p>
<p>　　《楚辞》曰：掘荃蕙与射干兮，芸藜藿与蘘荷。</p>
<p>　　○时好</p>
<p>　　《孙绰子》曰：北阜有木焉，名曰时好。</p>
<p>　　○摩厨</p>
<p>　　《异物志》曰：木有摩厨，生于斯调。(摩厨，木名也，生于斯调州。)厥汁肥润，其泽如膏，馨香馥郁，可以煎熬。(如脂膏，可以煎熬食物也。)彼州之民，仰为嘉肴。(《花木志》曰：煎熬食物香美，如华夏之人用油。)</p>
<p>　　○榕</p>
<p>　　《异物志》曰：榕树栖栖，长与少殊。(少时缘木，后乃成树，故为殊也。)高出林表，广荫原丘。孰知初生，葛蔂之俦？</p>
<p>　　《魏王花木志》曰：榕木初生少时，缘缚他树，如外方扶芳藤形，不能自立根本。缘绕他木，旁作连结，有如罗网相络，然后木理连合，郁茂扶疏，高六七丈。</p>
<p>　　《岭表录异》曰：榕树，桂广容南府郭之内，多栽此树。叶如冬青，秋冬不凋。枝条既繁，叶又蒙细，而根须缭绕，枝干屈盘。上生嫩条，如藤垂下，渐渐及地。藤梢入土，便生根节。或一大榕树，三五处有根者，又横枝，著邻树，则连理。南人以为常，不为之瑞木。</p>
<p>　　○夫漏</p>
<p>　　徐衷《南方记》曰：夫漏树，野生，三月华，五六月成子，如术。有煮着猪肉鸡鸭羹中，好可食，亦中盐藏。</p>
<p>　　○都桶</p>
<p>　　徐衷《南方记》曰：都桶树，二月花，仍连实，七月熟，如卵。</p>
<p>　　《魏王花木志》曰：南方草物状，都桶树，野生，二月花色，仍猎菖实，八九月熟。子如鸭卵，民取食之，其皮核滋味酢。出九真、交趾。</p>
<p>　　○都咸</p>
<p>　　徐衷《南方记》曰：都咸树，子大如指。取子及树皮曝干，作饮芳香。</p>
<p>　　○千岁</p>
<p>　　袁山松《宜都山川记》曰：佷山有异木，人无见其朽者，其名曰千岁。叶似枣，色似桑，冬夏青，贞强，少节目。</p>
<p>　　○慎火</p>
<p>　　《南越志》曰：广州有大树，可以御火，山北谓之慎火，或谓戎火。多种屋上，以防火。</p>
<p>　　○胜火</p>
<p>　　伏琛《齐地记》曰：东武城东南有胜火木，方俗音曰挺子。其木经野火烧炭不灭，故东方朔谓为不灰之木。</p>
<p>　　左思《齐都赋》曰：胜火之木，冲死戤草。</p>
<p>　　○播栘(音泥)</p>
<p>　　《林邑记》曰：播栘树，柯节发根下垂，虚中森罗，望之似悬发。</p>
</div>
</div>
<div class="bookvmiddle">
<a href="/guwen/bookv_15810.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15812.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
