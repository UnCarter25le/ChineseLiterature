
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
公羊传·成公·十六年_古诗文网
</title>
<meta content="一、十有六年，春王正月，雨木冰。雨木冰者何？雨而木冰也。何以书？记异也。二、夏四月辛未，滕子卒。三、郑公子喜帅师侵宋。四、六月丙寅朔，日有食之。五、晋侯使栾黡来乞师。六、甲午晦。晦" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_13283.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>成公·十六年</b></span>
<a href="javascript:PlayBookv(13283)" style="margin-left:5px;"><img alt="" height="16" id="speakerimgBookv13283" src="/img/speaker.png" width="16"/></a>
<span id="bookvPlay13283" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%85%ac%e7%be%8a%e9%ab%98">公羊高</a></p>
<div class="contson">
<p>　　一、十有六年，春王正月，雨木冰。</p>
<p>　　雨木冰者何？雨而木冰也。何以书？记异也。</p>
<p>　　二、夏四月辛未，滕子卒。</p>
<p>　　三、郑公子喜帅师侵宋。</p>
<p>　　四、六月丙寅朔，日有食之。</p>
<p>　　五、晋侯使栾黡来乞师。</p>
<p>　　六、甲午晦。</p>
<p>　　晦者何？冥也。何以书？记异也。</p>
<p>　　七、晋侯及楚子、郑伯战于鄢陵，楚子、郑师败绩。</p>
<p>　　败者称师，楚何以不称师？王痍也。王痍者何？伤乎矢也。则何以不言师败绩？末言尔。</p>
<p>　　八、楚杀其大夫公子侧。</p>
<p>　　九、秋，公会晋侯、齐侯、卫侯、宋华元、邾娄人于沙随。不见公，公至自会。</p>
<p>　　不见公者何？公不见见也。公不见见，大夫执。何以致会？不耻也。曷为不耻？公幼也。</p>
<p>　　十、公会尹子、晋侯、齐国佐、邾娄人伐郑。</p>
<p>　　十一、曹伯归自京师。</p>
<p>　　执而归者名曹伯，何以不名？而不言复归于曹何？易也。其易奈何？公子喜时在内也。公子喜时在内，则何以易？公子喜时者仁人也。内平其国而待之，外治诸京师而免之。其言自京师何？言甚易也，舍是无难矣。</p>
<p>　　十二、九月，晋人执季孙行父，舍之于招丘。</p>
<p>　　执未可言舍之者，此其言舍之何？仁之也。曰在招丘悕矣。执未有言仁之者，此其言人之何？代公执也。其代公执奈何？前此者晋人来乞师而不与，公会晋侯将执公，季孙行父曰：“此臣之罪也。”于是执季孙行父。成公将会厉公，会不当期，将执公。季孙行父曰：“臣有罪，执其君；子有罪，执其父；此听失之大者也。今此臣之罪也，舍臣之身，而执臣之君，吾恐听失之为宗庙羞也。”于是执季孙行父。</p>
<p>　　十三、冬十月乙亥，叔孙侨如出奔齐。</p>
<p>　　十四、十有二月乙丑，季孙行父及晋郄州盟于扈。</p>
<p>　　十五、公至自会。</p>
<p>　　十六、乙酉，刺公子偃。</p>
</div>
</div>
<div class="bookvmiddle">
<a href="/guwen/bookv_13282.aspx">上一章</a>
<a href="/guwen/book_143.aspx" style="border:0px;line-height:27px; height:27px;">目录</a>
<a href="/guwen/bookv_13284.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
