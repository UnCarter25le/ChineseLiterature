
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·职官部·卷十一_古诗文网
</title>
<meta content="○左丞《六典》曰：左右丞掌管辖省事，纠举宪章，以辨六官之仪制，而正其文法，分而视焉。《汉官典职》曰：尚书左右丞，典台事，绳纠，无所不总。《续汉书·百官志》曰：左丞掌录尚书" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15064.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>职官部·卷十一</b></span>
<a href="javascript:PlayBookv(15064)" style="margin-left:5px;"><img alt="" height="16" id="speakerimgBookv15064" src="/img/speaker.png" width="16"/></a>
<span id="bookvPlay15064" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○左丞</p>
<p>　　《六典》曰：左右丞掌管辖省事，纠举宪章，以辨六官之仪制，而正其文法，分而视焉。</p>
<p>　　《汉官典职》曰：尚书左右丞，典台事，绳纠，无所不总。</p>
<p>　　《续汉书·百官志》曰：左丞掌录尚书，吏人上章，百官威仪。</p>
<p>　　《汉官仪》曰：汉制：八座、丞、郎初拜，并集都堂交礼，迁，又解交。</p>
<p>　　《晋书·百官表志注》曰：左右丞，俸月三十斛，左丞主台内禁令、宗庙祠祀、朝仪射制、弹案选用署吏，稽近道文书，给假。</p>
<p>　　《晋书》曰：刘皦字长叔，为尚书左丞，正色在朝，三台清肃。</p>
<p>　　又曰：郄诜为尚书左丞，推奏吏部尚书崔洪，洪曰："举诜丞而还奏我，此谓挽弩自射。"诜曰："赵宣子任韩厥为司马，而厥以军法戮宣子；崔侯为国举才，我以才见举，惟官是视，各明至公，何故其言乃至於此？"洪闻而悦服之。</p>
<p>　　又曰：傅咸为尚书左丞。时尚书郭奕，咸故将也。累辞病疾不起，复不上朝。又自表妹葬，乞出临丧，诏书听许，咸举奏之。</p>
<p>　　又曰：郄弘始为尚书郎，转左右丞，在朝为百僚所惮，后坐泄事免。</p>
<p>　　《晋诸公赞》曰：许奇为尚书左丞，有准绳操。</p>
<p>　　又曰：傅咸字长虞，为左丞，台阁小大，望风自肃。</p>
<p>　　《晋中兴书》曰：荀蕤字令远，迁左丞。时桓温平蜀，朝廷欲以豫章封温，蕤谓太宗曰："若温复假主威平定河洛，修复山陵，将复何以加之？"遂止。</p>
<p>　　沈约《宋书》曰：何承天为中丞，与尚书左丞谢元素不相善，二人竞伺二台之违，累相纠奏。</p>
<p>　　《宋书·百官志》曰：晋宋之世，左丞主台内禁令、宗庙祠祀、朝仪礼制、选用署吏，纠诸不法，无所回避。</p>
<p>　　《三国典略》曰：北齐张耀尝为尚书左丞，文宣近出，令耀居守。文宣夜还，耀不开门，勒兵严备，火至，看面然后开迎。文宣笑曰："卿欲学郅君章也。"赐以锦袍，以其忠勤，深见亲待。</p>
<p>　　《梁书》曰：贺琛迁尚书左丞，并参礼仪事。琛前后居职，凡郊庙诸议，多所创定。每见高祖，与语，常移晷刻，故省中为之语曰："上殿不下有贺雅。"琛容止都雅，故时人呼之。</p>
<p>　　又曰：刘孺弟览除尚书左丞。性聪敏，尚书令史七百人，一见并记姓名。当官清正，无所私。姊夫御史中丞褚湮，从兄吏部郎李绰，在职颇通赃货，览劾奏，并免官。李绰怨之，常谓人曰："犬啮行路，览噬家人。"</p>
<p>　　《北史》曰：郎茂，炀帝即位为尚书左丞。时工部尚书宇文恺、右翊卫大将军于仲文竞河东银窟，茂奏劾："恺位已隆，禄赐优厚，拔葵去织，寂尔无闻，求利下交，曾无愧色。仲文大将军宿卫近臣，趋侍阶庭，朝夕闻道，虞芮之风，抑而不慕，分诛之利，知而必争，何以贻范庶僚、示人轨物？"恺与仲文竟坐得罪。</p>
<p>　　《隋书》曰：杨汪字元度。高祖尝谓谏议大夫王达曰："卿为我觅一好左丞。"达遂私於汪曰："我当荐君为左丞，若事果，当以良田相报也。"汪以达所言奏之，达竟以获罪。卒拜汪为尚书左丞。汪明习法令，果於剖断，当时号为称职。</p>
<p>　　《唐书》曰：赵涓，永泰初为监察御史。时禁中失火，焚室数十间，火起处与东宫稍近，代宗深疑之。涓为巡使，俾令即讯，涓周历壖囿，按据迹状，乃上直中官遗火所致也。推鞫明审，颇尽事情。既奏，代宗称赏焉。德宗时在东宫，常感涓之究理详细。及刺衢州年考既深，又与观察使韩滉不相得，滉奏免涓官。德宗见其名，谓宰相曰："岂非永泰初御史赵涓乎？"对曰："然"。即日拜尚书左丞。</p>
<p>　　《唐新语》曰：杨昉为左丞，时宇文化及子孙理资荫朝廷，以事隔两朝，且其家亲族亦众多，为言者所司。理之至于左司，昉未详其案状，诉者以道理已成，无复凝滞，勃然逼昉。昉曰："适朝退未食，食毕当详案。"诉者曰："公云未食，亦知天下有累年羁旅诉者乎？"昉遽命案，立批之曰："父杀隋主，子诉隋资，生者犹配远方，死者无宜更叙。"时人深赏之。</p>
<p>　　《傅咸表》曰：左丞职轻事重，以贱制贵，所以难居。臣以闇劣，猥忝斯任，愧於不称，惧罪之及，夙夜惶恐，寝食无宁。</p>
<p>　　《卞壸弹尚书丞郎事》曰：旧丞、郎取急及属出，皆尚有对，使职局不废，而昨左右二丞及诸郎皆出，惟次直二郎在，设使有兵火警急，便为无复行事者。二丞顿行，无印可以封符疏。此之逋慢，莫斯之甚！</p>
<p>　　《傅咸答辛旷诗序》曰：尚书左丞弹八座以下，居万机之会。斯乃皇朝之司直，天台之管辖。余前为右丞，具知此职之要；后忝此任，僶从事，日慎一日。</p>
<p>　　○右丞</p>
<p>　　《续汉书·百官志》曰：尚书右丞一人，四百石，掌录文书、期会、假署印绶及笔墨诸材用。</p>
<p>　　《汉官仪》曰：尚书左右丞，秩各四百石，迁刺史。</p>
<p>　　《晋书百官表注》曰：右丞主台内库藏、廨舍、量物用多少及廪赐、民户、租布、刑狱、兵器，稽远道文书、章表、奏事。</p>
<p>　　《晋中兴书》曰：王国宝因酒坐怒右丞祖台之，攘袂唤呼，以盘盏乐器掷台之，复为有司所弹。烈宗诏曰："国宝纵肆情性，甚不可长；台之懦弱非监司体，其免官。"</p>
<p>　　沈约《宋书》曰：晋西朝八座丞、郎，朝晡诣都座朝；江左惟旦朝而已。八座丞郎初拜，并集都座交礼，迁又解交，汉旧制也。今惟八座解交，丞、郎不复解交。</p>
<p>　　《宋书·百官志》曰：右丞掌台内库藏，凡诸器物、廨舍、刑狱、兵器。</p>
<p>　　《唐书》曰：宇文节为尚书右丞，明习法令，以幹局见称。时江夏王道宗，尝以私事讬於节，遂奏之。太宗大悦，赐绢二百匹，仍劳之曰："朕所以不置左右仆射者，正以卿在省耳。"</p>
<p>　　又曰：韦温为尚书右丞，吏部员外张文规父弘靖，长庆初在幽州为朱克融所囚，文规不时省赴。人士喧然，罪之。温居纲辖，首纠其事，出文规为安州刺史。</p>
<p>　　《五代史·后唐书》曰：梁开平二年，改左右丞为左右司侍郎，避庙讳也。至同元年十月复旧为左右丞，长兴元年九月诏曰："台辖之司，官资并设左右貂，素来相类，左右揆不至相悬。以此比方，岂宜各别。自此宜升尚书右丞官品，与左丞并为正四品。"</p>
<p>　　○左司郎中 左司员外郎</p>
<p>　　《六典》曰：左、右司郎中、员外郎各掌付十有二司之事，以举正稽违，省署符目焉。凡都省掌举诸司之纲纪与其百僚之程式，以正邦理，以宣邦教。</p>
<p>　　《隋书》曰：炀帝三年，尚书都司始置左右司，郎各一人，品同诸曹郎从五品。掌都省之职。</p>
<p>　　《唐职员令》曰：左右司郎中，掌副左右丞所管诸司事。署抄目，举稽失，知台内宿直。若本司郎中不在并行之。</p>
<p>　　○右司郎中 右司员外郎</p>
<p>　　《隋书》曰：骨仪迁尚书右司郎。于时政渐乱浊，货赂公行，凡当枢要之职，无问贵贱，并家累金宝。天下士大夫莫不变节，而仪励志守常，介然独立。</p>
<p>　　○令史</p>
<p>　　《汉官仪》曰：能通苍颉史篇，补兰台令史；满岁，补尚书令史；满岁，为尚书郎。出亦与郎同，宰百里，郎与令史分职受书。令史见仆射、尚书，执板拜；见丞、郎，执板揖。</p>
<p>　　《续汉书·百官志》曰：尚书令史十八人，人二百石。曹有三人主书，后增列曹三人，合二十一人。</p>
<p>　　华峤《后汉书》：韦彪上疏曰："有楚狱事繁，故置尚书令史以助郎。"</p>
<p>　　《晋书》曰：陈寿少仕蜀，在观阁为令史，又为郎。宦人黄皓专弄朝政，大将军阎宇等皆曲躬事皓以营时务，寿独峻然，皓乃自禅与杖。</p>
<p>　　又曰：赵孟字长舒，入补尚书郎令史，善於清谈，有国士之风。其面有疵点，诸事不决，皆言当问疵面。</p>
<p>　　《齐职仪》曰：自魏晋宋齐，正令史、书令史皆有品秩，朱衣执板，进贤一梁冠。</p>
<p>　　杨楞伽《北齐邺都故事》曰：尚书郎判事，正令史侧坐，书令史过事。</p>
<p>　　《典略》曰：边让字文礼，陈留人，将军何进闻其名，欲以礼辟。恐不肯来，乃托以军事召之，到署令史。进以礼见之，让占对闲叙，声气如流。其时，坐席宾客有百数，皆高慕之。</p>
</div>
</div>
<div class="bookvmiddle">
<a href="/guwen/bookv_15063.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15065.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
