
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
新五代史·列传·唐废帝家人传第四_古诗文网
</title>
<meta content="○废帝皇后刘氏 废帝皇后刘氏，父茂威，应州浑元人也。后为人强悍，废帝素惮之。初封沛国 夫人，废帝即位，立为皇后。其弟延皓，少事废帝为牙将，废帝即位，拜宫苑使、 宣徽南院使。清泰二年" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_8038.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>列传·唐废帝家人传第四</b></span>
<a href="javascript:PlayBookv(8038)" style="margin-left:5px;"><img alt="" height="16" id="speakerimgBookv8038" src="/img/speaker.png" width="16"/></a>
<span id="bookvPlay8038" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%ac%a7%e9%98%b3%e4%bf%ae">欧阳修</a></p>
<div class="contson">
<p>　　○废帝皇后刘氏 </p>
<p>　　废帝皇后刘氏，父茂威，应州浑元人也。后为人强悍，废帝素惮之。初封沛国 夫人，废帝即位，立为皇后。其弟延皓，少事废帝为牙将，废帝即位，拜宫苑使、 宣徽南院使。清泰二年，为枢密使、天雄军节度使。延皓为人素谨厚，及贵而改节， 以后故用事，受赇，掠人园宅，在鄴不恤军士，军士皆怒。捧圣都虞候张令昭以其 屯驻兵逐延皓，延皓走相州。是时，石敬瑭已反，方用兵，而令昭之乱作。令昭乃 闭城，遣其副使边仁嗣请己为节度使。废帝以令昭为右千牛卫将军，权知天雄军府 事。已而遣范延光讨之，令昭败走邢州，追至沙河，斩之，屯驻诸军乱者三千余人 皆死。有司请以延皓行军法，废帝以后故，削其官爵而已。 </p>
<p>　　○废帝二子 </p>
<p>　　废帝二子，曰重吉、重美，一女为尼，号幼澄，皆不知其所生。 </p>
<p>　　废帝镇凤翔，重吉为控鹤指挥使，与尼俱留京师。控鹤，亲兵也。愍帝即位， 不欲重吉掌亲兵，乃出重吉为亳州团练使，居幼澄于禁中，又徙废帝北京。废帝自 疑，乃反。愍帝遣人杀重吉于宋州，幼澄亦死。 </p>
<p>　　重美，幼而明敏如成人。废帝即位，自左卫上将军领成德军节度使、兼河南尹、 判六军诸卫事，改领天雄军节度使、同中书门下平章事，封雍王。石敬瑭反，废帝 欲北征，重美谓宜持重，固请毋行。废帝心惮敬瑭，初不欲往，闻重美言，以为然， 而刘延皓与刘延朗等迫之不已，废帝遂如河阳，留重美守京师。京师震恐，居民皆 出城以藏窜，门者禁止之。重美曰：“国家多难，不能与民为主，而欲禁其避祸， 可乎？”因纵民出。及晋兵将至，刘皇后积薪于地，将焚其宫室，重美曰：“新天 子至，必不露坐，但佗日重劳民力，取怨身后耳！”后以为然。废帝自焚，后及重 美与俱死。 </p>
<p>　　呜呼！家人之道，不可不正也。夫礼者，所以别嫌而明微也。甚矣，五代之际， 君君臣臣父父子子之道乖，而宗庙、朝廷，人鬼皆失其序，斯可谓乱世者欤！自古 未之有也。唐一号而三姓，周一号而二姓。唐太祖、庄宗为一家，明宗、愍帝为一 家，废帝为一家；周太祖为一家，世宗为一家。别其家而同其号者，何哉？唐从其 号，见其盗而有也；周从其号，与之也。而别其家者，昭穆亲疏之不可乱也。号可 同，家不可以不别，所以别嫌而明微也。梁博王友文之不别，何哉？著祸本也，梁 太祖之祸，自友文始，存之所以戒也。</p>
</div>
</div>
<div class="bookvmiddle">
<a href="/guwen/bookv_8037.aspx">上一章</a>
<a href="/guwen/book_95.aspx" style="border:0px;line-height:27px; height:27px;">目录</a>
<a href="/guwen/bookv_8039.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
