
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·木部·卷六_古诗文网
</title>
<meta content='○杨柳下《齐书》曰：阮孝绪。建武末，青溪宫东门无故自崩，大风拔东宫门外杨树。以问孝绪，曰："青溪，皇家旧宅；齐为木，东为木位。今东门自坏，木其衰矣。"又曰：刘俊' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15808.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>木部·卷六</b></span>
<a href="javascript:PlayBookv(15808)" style="margin-left:5px;"><img alt="" height="16" id="speakerimgBookv15808" src="/img/speaker.png" width="16"/></a>
<span id="bookvPlay15808" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○杨柳下</p>
<p>　　《齐书》曰：阮孝绪。建武末，青溪宫东门无故自崩，大风拔东宫门外杨树。以问孝绪，曰："青溪，皇家旧宅；齐为木，东为木位。今东门自坏，木其衰矣。"</p>
<p>　　又曰：刘俊之为益州刺史，献蜀柳数株，条甚长，状若丝缕。武帝植於太昌灵和殿前，常玩嗟曰："杆杨列掮流可爱，似张绪。"当时见赏如此。</p>
<p>　　又曰：何点性好事，闻陆惠晓与张融并宅，其间有池，池上有二柳树，点叹曰："杆池便是醴泉，此树便是交让。"</p>
<p>　　《隋书》曰：柳机，字当时。初，机在周，与族人文成公昂俱历显要，及杆，机、昂并为外职。杨素时为纳言，方用事，因上赐宴，素戏几曰："二柳俱摧，孤杨独耸。"坐者欢笑，机竟无言。</p>
<p>　　又曰：周初有童谣曰："白杨树头金鸡鸣，只有阿舅无外甥。"静帝，隋氏之甥，既逊位而崩，诸舅强盛。</p>
<p>　　又曰：渤海够赃颎，少明敏，有器局，多涉书史，尤善词令。初，孩孺时，家有柳树，高百尺许，亭亭如盖。里中父老曰："杆家当出贵人。"</p>
<p>　　《唐书》曰：司稼卿梁孝仁，高宗时监造蓬莱宫，於诸庭院列种白杨。将军契苾何力，铁勒之渠率也，於宫内纵观，孝仁指白杨云："杆木易长，三数年间，宫中可得荫映。"何力一无所应，但诵古诗："白杨多悲风，萧萧愁杀人！"意谓此是冢墓间木，非宫中所宜种。孝仁遽令拔去，更树梧桐。</p>
<p>　　又曰：乾玄中，虢州刺史王奇光奏：阌乡县界女娲坟，天宝十三载，大雨晦暝，失所在，至今河上侧近忽闻雷风声，晓见坟涌出，上有双柳柳树，下有巨石，柳各高丈馀。画图进上，以示百官。</p>
<p>　　又曰：吕渭为礼部侍郎，中书省有柳树，建中末枯死。兴玄玄年，车驾还京，其树再荣。人谓之瑞柳，以为赋题。上闻而恶之，渭因入阁遗失，请托文记，遂出为潭州刺史。</p>
<p>　　又曰：吐蕃土风寒苦，物产贫薄。所部逻婆川，惟有杨柳，人以为资，更无草木。</p>
<p>　　又曰：范希朝镇振武，单于城中旧少树，希朝於他处市柳子，免人种之。至今成林，居人赖之。</p>
<p>　　《春秋后语》曰：魏哀王以田需为相，(需音须。)甚贵信之。惠子谓田需曰："子必善事左右！今夫树杨，横之则生，折而树之又生，(《战国策》曰：夫杨，横树之亦生，倒树之亦生。说不同，故存之也。)然使十人树杨，一人拔之，则无生杨矣。夫以十人掷贲，树易生之物，不胜一人拔者，何也？树之难，去之易。今子虽自树於王，而欲去子者众，则必危矣！"</p>
<p>　　《战国策》曰：楚有养由基者，善射杨叶，百步而射之，百发百中。</p>
<p>　　《管子》曰：五沃之土宜柳。</p>
<p>　　《庄子》曰：支离叔观於冥泊之丘，昆仑之虚，黄帝之所休，俄而柳生其左肘。</p>
<p>　　《孟子》曰：告子曰："性犹杞柳，义犹杯棬。"(丘员切。)</p>
<p>　　许慎《淮南子》注曰：展禽之家有柳树，身行惠德，因号柳下惠。一曰邑名。</p>
<p>　　《抱朴子》曰：夫木槿、杨柳，断植之更生，倒之亦生，横之亦生。生之易者，莫若斯木。</p>
<p>　　《山海经》曰：廆山之西，有谷焉，名均雚谷，其木多柳。凤怖戤山、熊山、直陵之山，木多柳。平丘山，爰有杨柳。沃民之国，有白柳。</p>
<p>　　崔豹《古今注》曰：白杨叶圆，青杨叶长，柳叶亦长细。栘(时题切。)杨圆叶弱带，微风则大摇，一名高飞，一名独摇。蒲柳生瞬颠，叶似青杨，亦曰蒲杨，亦曰栘柳，亦曰蒲栘焉。水杨即蒲杨也，枝劲韧，(音刃。)任矢用。又有赤杨，霜降则叶赤，材理亦赤也。</p>
<p>　　《说文》曰：杨，蒲柳也，从木，昜声。柽，河柳也，从木，圣声。柳，小杨也，从木，卯声。</p>
<p>　　《续搜神记》曰：上虞魏全家在县北。忽有一人，著孝服，皂笠，手巾掩口，来诣全家，语云："君有钱一千万，铜器亦如之，大柳树，钱在其下，取钱当得耳，於君家大不吉；仆寻为君取，于此便去。"衷尔出三十年，遂不复来，全亦不取钱。</p>
<p>　　盛弘之《荆州记》曰：缘城堤边，悉植细柳，丝条散风，清阴交陌。</p>
<p>　　《三齐略记》曰：鬲城东南有蒲台，高八丈，始皇所顿处，在台下萦马。至今蒲生犹荣，似水杨，而堪为箭。</p>
<p>　　孔氏《志怪》曰：会稽盛逸，常晨兴，路未有行人，见门内柳树上有一人，长二尺馀，朱衣冠冕，俯以舌舐树叶上露。良久，忽见逸，神意如有惊遽，即隐不见。</p>
<p>　　《世说》曰：顾悦之与晋简文帝同年，悦之发早白。帝问："卿何以先老？"对曰："蒲柳之姿，望秋而落；噬柏掷晔，隆对莳茂。"</p>
<p>　　《广五行记》曰：周宣帝大定二年，永州得白石，剖而为两段，中有杨树之形，黄根紫叶。</p>
<p>　　《广志》曰：白杨，一名高飞木，叶大于柳。</p>
<p>　　崔实《四民月令》曰：三月三日，以及上除，彩柳絮。柳絮愈疮。</p>
<p>　　《本草经》曰：柳华，一名柳絮。</p>
<p>　　《梦书》曰：杨为使者。</p>
<p>　　魏文帝《柳赋》曰：昔上与袁绍战於官渡，是时余始植斯柳。在余年之二七，植斯柳乎中庭。始味葭而高尺，今连拱而九成。</p>
<p>　　曹植《柳颂》曰：余以闲暇，驾言出游。过友人杨德祖之家，视其屋宇寥廓，庭中有一柳树，戏刊其枝叶，故着斯文。</p>
<p>　　○桂</p>
<p>　　《尔雅》曰：梫，(音侵。)木桂。(今南人呼桂皮厚者为木桂。桂树叶似枇晁而大，白花，花而不着子，丛生岩岭，枝叶冬夏长青，间无杂木。)</p>
<p>　　《礼斗威仪》曰：君乘仅狞蘘王，其政讼平，芳桂常生。</p>
<p>　　《春秋运斗枢》曰：椒桂，生合刚阳。(椒桂，阳星之精所生也。合犹连体而生也。)</p>
<p>　　《春秋潜潭巴》曰：宫桂鸣下土，诸侯号有声。(桂，好木，植於宫中，犹天子封有声誉者为诸侯。今乃鸣，是乃成其声名於下土之祥。)</p>
<p>　　《山海经》曰：招摇之山，临乎四海，其上多桂。(桂长丈馀，味辛。)皋途之山，上多桂木。桂林八树，在贲隅东。(八树成林，言其大也。)</p>
<p>　　《春秋后语》曰：苏秦在楚三年，乃得见。谈卒辞行，威王曰："寡人闻先生若闻古人，今先生不远千里而临寡人，曾不肯留，愿闻其说。"苏秦对曰："衬搡之食贵於玉，薪贵於桂，谒者难得见於鬼，王难得见於帝。今令臣食玉炊桂，因鬼见帝，何事不去？"威王曰："先生就舍，寡人闻命矣。"</p>
<p>　　《汉书·陆贾传》曰：尉佗献桂、蠹二器。(桂，树；蠹，虫也。)</p>
<p>　　《晋书》曰：郗诜迁雍州刺史，武帝於东堂会送，问诜曰："卿自以为何如？"诜对曰："臣举贤良、对策，为天下第一，犹桂林之一枝，昆山之片玉。"</p>
<p>　　《唐书》曰：垂拱四年三月，有月桂子降於台州，经十馀日乃止。</p>
<p>　　又曰：南中有泉，流出山洞，常带桂叶，好事者因谓为流桂泉。后人乃立栋宇，为汉高之神。</p>
<p>　　《庄子》曰：桂可食，故斧伐之。</p>
<p>　　《抱朴子》曰：桂可以葱涕合蒸作水，可以竹沥合饵之，亦可以先知、龟脑或云君脑和服之，七年能步行水上，长生不世。</p>
<p>　　《淮南子》曰：月中有桂树。</p>
<p>　　郭子横《洞冥记》曰：武帝使董谒乘琅霞之辇以升坛，至三更，西王母驾玄銮之舆，至坛之四面，列种软条青桂。风至，枝自拂阶上游尘。</p>
<p>　　《寻阳记》曰：庐山上有三石梁，长数十丈，广不盈尺，杳然无底。吴猛将弟子登山，过此梁，见一翁坐桂树下，以玉杯盛甘露浆与猛。</p>
<p>　　《广志》曰：桂出合浦，而生必以高山之巅，冬夏常青。类自为林，间无杂树。交址置桂园。</p>
<p>　　《列仙传》曰：范蠡好食桂，卖药，世人往往见之。</p>
<p>　　《神仙传》曰：离公娄服竹汁、饵桂，得仙。许由、巢父，箕山得石丹沙、石桂英，服之。</p>
<p>　　《阚文》曰：鲁人有好钓者，以桂为饵，黄金为钩。</p>
<p>　　《拾遗记》曰：岱舆，一名浮折。北有玉梁千丈，驾玄流之上。岸旁有丹桂，黑、紫、白，可为舟。</p>
<p>　　《世说》曰：客问陈季方曰："君家有何贡月，而荷天下重名？"曰："吾家君譬如桂树，生泰山之阿，上有万仞之高，下有不测之深，上为甘露所沾，下为川泉所润。当斯之时，树焉知太山之高，川泉之深？不知有贡月欤？"</p>
<p>　　《金楼子》曰：夫翠饰遇狞蘘体分，像美牙而身丧。蚌怀珠而致剖，兰含香而遭焚。膏以明而遂煎，桂以蠹而成疾。</p>
<p>　　《罗浮山记》曰：罗山顶有桂，《山海经》所谓"贲隅之桂"。(贲隅，番禺也。)</p>
<p>　　《临海记》曰：白石之山，望之如雪。山有湖，传云仅狞萹之所集，八桂之所植。</p>
<p>　　《说文》曰：桂，江南之木，百药之长。</p>
<p>　　《地理记》曰：桂阳郡有桂岭，放花遍白，林岭尽香。</p>
<p>　　又曰：天台山有八桂岭襟。</p>
<p>　　汉武帝《悼李夫人赋》曰：气沉潜以凄戾兮，桂枝落而销亡。</p>
<p>　　《楚词注》曰：汉淮南王安，好道，感八公，共登山攀桂树。安作诗曰：攀桂树兮聊淹留。</p>
<p>　　唐景《龙文馆记》曰：薰风殿，其材木皆用青桂、白檀，香菩拚氲，盈於四远。</p>
<p>　　○杉</p>
<p>　　《尔雅》曰：柀，(音彼。)煔。(煔，或作杉。似松，生江南。可以为舡及棺材，作柱，理之不腐也。)</p>
<p>　　《晋咸康起居注》曰：侍御史秦武奏：平陵前道东，杉树一株萎死，以柏栽补之，请收陵令推劾。</p>
<p>　　《西京杂记》曰：太液池中有小池，明迓树池。池中有一洲，洲上有栘树一株，十馀围，望之如车盖，故取名之。</p>
<p>　　邓德明《南康记》曰：巘山有汉袒缘陈蕃墓，遥望两杉树耸柯出岭，垂阴复谷。</p>
<p>　　刘欣期《交州记》曰：合浦东二百里，有一杉树，叶落，随风飘入洛阳城内。汉时，善相者云："杆休徵，当出王者。"故遣千人伐树，役夫多死。三百人坐断株上食，適足相容。</p>
<p>　　《名山志》曰：华子岗上，杉千仞，被在崖侧。</p>
<p>　　○枫</p>
<p>　　《尔雅》曰：枫，欇欇。(之叶反。天风则鸣，故曰欇欇。树似白杨，叶圆而歧。有脂而香，今之枫香是。)</p>
<p>　　《后周书》曰：武帝天和玄年，秋七月辛丑，梁州上言：凤皇集於枫树，群鸟列侍以万数。</p>
<p>　　《山海经》曰：黄帝杀蚩尤，弃其械，化为枫树。</p>
<p>　　《金楼子》曰：枫脂，千岁为虎魄。</p>
<p>　　《名山记》曰：天姥山上，长枫千馀丈，萧萧临涧水。</p>
<p>　　《晋宫阁名》曰：华林园，枫香三株。</p>
<p>　　《南方草木状》曰：枫香树，子大如鸟卵，二月花，色白，乃猎菖子，八九月熟。曝乾，可烧。惟九真郡有之。</p>
<p>　　《异苑》曰：乌阳陈氏，有女未醮，著屐，径上大枫树颠，更无危阂，顾曰："我应为神，今便长去，惟左苍右黄，当暂归耳。"家人悉出见之，举手辞诀，於是飘耸轻越，极睇乃没。既不了苍、黄之意，每春辄以苍狗、秋以黄犬，设祠於树下。</p>
<p>　　任昉《述异记》曰：南中有枫子鬼，枫木之老者，为人形。亦呼为灵枫。</p>
<p>　　《岭表录异记》曰：枫人岭，多枫树，树老则有瘤癭。忽一夜遇暴雷骤雨，其树赘则暗长三数尺。南中谓之枫人。越巫云："取之雕刻神鬼，易致灵验。"</p>
<p>　　《离骚·招魂》曰：湛湛江水上有枫，目极千里伤春心。</p>
<p>　　○豫章</p>
<p>　　《左传·昭公》曰：白公作乱，杀钟西、子期。子期曰："昔者吾以力事君，不可不终！"抉豫章以杀人，而后死。</p>
<p>　　《陈书》曰：侯景之平也，太家鼏被焚。承圣中，议欲营之，犹阙一柱。七月，有樟木大十八围，长四丈五尺，流泊陶家后渚。监军邹子庆以闻，诏书令沉众兼起部尚书构太家鼏。</p>
<p>　　《庄子》曰：腾猿得豫章，揽蔓而生长於其间，便也。</p>
<p>　　《淮南子》曰：藜藿之生蠕蠕然，日加数寸，不可以为栌栋。(加犹益也。栌，屋也。)楩、楠、豫章之生也，七年而后知，故可以为棺、舟。</p>
<p>　　《高士传》曰：尧聘许由为九州长，由恶闻，洗耳於河。巢父见，谓之曰："豫章之木，生於高山，工虽巧而不能得。子避世，何不藏身？"</p>
<p>　　《地理志》曰：豫章郡城南，有樟树，长数十丈，立郡因以为名。至晋永嘉年间，尚茂。</p>
<p>　　《广志》曰：豫章生七年，外始辨。(凡木似豫章，故待七年当分别。)</p>
<p>　　《神异经》曰：东方有豫章树，高千丈。有士操斧，行斫行合。</p>
<p>　　《新语》曰：贤者之处世，犹金石生於沙中，豫章产於幽谷。</p>
<p>　　《水经》曰：豫章城之南西门，曰噬杨门。门内有樟树，高七丈五尺，大二十五围，枝叶扶疏，垂荫数亩。</p>
<p>　　应劭《汉官仪》曰：豫章郡树生庭中，故以名郡矣。此树常中枯，逮晋永嘉中，一旦更茂，丰蔚如初。咸以为中宗之徵祥也。</p>
<p>　　《豫章记》曰：新途县封溪，有聂友所用樟木戕柯者，遂生为树。今犹存其木，合抱。始倒植之，今枝条皆垂下。</p>
<p>　　任昉《述异记》曰：豫章之为木也，生七年而后可知。汉窝唉鼎二年，立豫樟宫於昆明池中，作豫樟木殿。</p>
</div>
</div>
<div class="bookvmiddle">
<a href="/guwen/bookv_15807.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15809.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
