
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·布帛部·卷三_古诗文网
</title>
<meta content="○罗《释名》曰：罗，文罗疏也。纚，筛也，粗可以筛物也。《魏文帝诏》曰：江东为葛，宁比罗纨绮縠？《魏志》曰：自公侯已下，大夫以上，皆服绫、锦、罗、绮、金缕之物。自是以下，杂彩之服，通" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15667.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>布帛部·卷三</b></span>
<a href="javascript:PlayBookv(15667)" style="margin-left:5px;"><img alt="" height="16" id="speakerimgBookv15667" src="/img/speaker.png" width="16"/></a>
<span id="bookvPlay15667" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○罗</p>
<p>　　《释名》曰：罗，文罗疏也。纚，筛也，粗可以筛物也。</p>
<p>　　《魏文帝诏》曰：江东为葛，宁比罗纨绮縠？</p>
<p>　　《魏志》曰：自公侯已下，大夫以上，皆服绫、锦、罗、绮、金缕之物。自是以下，杂彩之服，通于贱人也。</p>
<p>　　《晋书》曰：谢玄好带紫罗香囊，叔父安恶之，不欲伤其意，因赌而焚之，遂绝。</p>
<p>　　《晋令》曰：第一品已下，不得服罗绡。</p>
<p>　　《东宫旧事》曰：太子纳妃绛真文罗一、幅帔一，绛杯文绣罗一、幅帔一，绛真衣罗裤一。</p>
<p>　　《王孙子》曰：随珠曜日，罗衣从风。</p>
<p>　　《燕丹子》曰：荆轲左手把秦王袖，右手椹其胸，秦王曰："愿听琴声而死。"召姬人鼓琴声，曰："罗縠单衣，可制而绝。"</p>
<p>　　《淮南子》曰：齐俗有繁绣罗纨。</p>
<p>　　《汉武内传》曰：帝以七月七日，扫除宫掖之内，设大床於殿上，以紫罗荐地，燔百和香，燃九微灯，以待西王母。</p>
<p>　　《西京杂记》曰：赵飞燕为皇后，女弟在昭阳殿，遗书曰："今日嘉辰，贵姉懋膺洪册，上襚三十条，以陈踊跃。金花紫罗面衣，织成襦，罗帷、罗幌、罗帐、罗帱。"</p>
<p>　　《黄庭经》曰：黄庭为不死之道，受者先斋九日，然后受之。结盟立誓，期以勿渫。古者盟以玄云之锦九十尺，金简凤文罗四十尺。</p>
<p>　　《徐延年别传》曰：道士姓徐，名延年，仙人以新黄罗衣衣之。</p>
<p>　　《王子年拾遗记》曰：周成王五年，因祗国献女工一人，善於工巧，体貌轻洁，被纤罗新绣之衣。</p>
<p>　　又曰：吴主孙权居昭阳宫。赵夫人乃织罗縠，累月而成。裁之为幔，内外视之，飘飘如烟气轻动，而房内自凉。</p>
<p>　　《异苑》曰：张仲舒为司空。广陵城北，元嘉年七月中，辄见门侧有赤气赫然。后空中忽雨绛罗於其庭内，广七八分，长五六寸，皆以笺纸继之，广长亦与罗等，纷纷甚。张恶而焚之。犹有数片，府州多相传示。张经宿暴疾而死。</p>
<p>　　《世说》曰：武帝常降王武子，供馔悉用琉璃器。婢子百馀人，皆绫罗裤，以手擎饮食。</p>
<p>　　宋玉《风赋》曰：跻于罗帷，经于洞房。</p>
<p>　　司马相如《美人赋》曰：女以玉钗挂臣冠，罗袖拂臣衣。</p>
<p>　　张衡《南都赋》曰：罗袜慑惵而容与。</p>
<p>　　《古诗》曰：明月何皎皎，照我罗床帷。</p>
<p>　　《古歌诗》曰：大妇织绮罗，中妇织流黄。小妇无所作，挟瑟上高堂。</p>
<p>　　阮籍诗曰：西方有佳人，皎皎如日光。被服纤罗衣，左右佩双珰。</p>
<p>　　○绮</p>
<p>　　《广雅》曰：郁金、流黄、綦绮。</p>
<p>　　《说文》曰：绮，文缯也。</p>
<p>　　《释名》曰：绮，踦也，其文欹邪，不顺经纬之纵横也。有杯文，形似杯也。有"长命"，其采色相间皆横终辐。言"长命"者，服之使人命长，本造者之意也。有棋文，方文如棋也。</p>
<p>　　《汉书》曰：班伯侍讲金华殿，在织襦纨裤之间，非其好也。</p>
<p>　　又曰：贾人不得衣锦绣绮縠。</p>
<p>　　又曰：孝文六年，遗匈奴书。使者言："单于服绣袷绮衣。"</p>
<p>　　《东观汉记》曰：马后袍极粗疏，诸主朝，望见反以为绮。后曰："此缯染色好，故直用之。"</p>
<p>　　《汉官仪》曰：祭天用六彩绮席，六重，长一丈。</p>
<p>　　干宝《晋纪》曰：初，洛中名服有白石绮。织者尤之曰："石非缯彩之称。"</p>
<p>　　《晋令》曰：第三品已下，得服杂杯之绮；第六品已下，得服七彩绮。</p>
<p>　　《东宫旧事》曰：太子纳妃，有七彩杯文绮被一、绛石杯文绮被一、七彩杯文绛裤、长命杯文绮裤。</p>
<p>　　司马相如《长门赋》曰：张罗绮之幔帷，垂楚组之连纲。</p>
<p>　　班固《西都赋》曰：红罗飒纚，绮组缤纷。</p>
<p>　　潘岳《秋兴赋序》曰：余兼虎贲中郎将，寓直散骑之省。珥蝉冕袭，绮纨之士，此焉游处。</p>
<p>　　《古诗》曰：客从远方来，赠我一端绮。文作双鸳鸯，裁为合欢被。</p>
<p>　　又曰：缃绮为下裳，紫绮为上襦。</p>
<p>　　曹植诗曰：西北有织妇，绮缟何缤纷！清晨秉机杼，日暮不成文。</p>
<p>　　○织成</p>
<p>　　《广雅》曰：天竺出细织成。</p>
<p>　　《续汉书·舆服志》曰：虎贲武骑皆鹖冠，虎文单衣。襄邑岁献织成，虎文。</p>
<p>　　《魏略》曰：大秦国用水羊毛、木皮、野茧丝作织成，皆好色。</p>
<p>　　《魏略》曰：大秦国出金织成帐。</p>
<p>　　《吴时外国传》曰：大秦国、天竺国，皆出金缕织成。</p>
<p>　　《晋后略》曰：张方兵入洛诸官府，大劫掠御宝，织成、流苏皆分割为马栈矣。</p>
<p>　　《晋令》曰：织成衣为禁物。</p>
<p>　　《搜神记》曰：陈节谒诸神，东海君以织成青襦一领遗之。</p>
<p>　　《西京杂记》曰：宣帝被收系郡邸狱，臂上犹带史良娣合采婉转丝绳系身毒国宝镜一枚，大如八铢钱。及即位，常以琥珀笥盛之，缄以戚里织成，一曰斜文织成。</p>
<p>　　《西京杂记》曰：赵飞燕为皇后，其女弟昭仪在昭阳殿，遗飞燕书曰："今日嘉辰，贵姉懋膺洪册，上襚三十五条，以陈踊跃之志，内有织成下裾。"</p>
<p>　　《杜兰香传》曰：兰香降南郡张硕，与硕织成裤形。</p>
<p>　　《邺中记》曰：石虎冬月施流苏斗帐，悬金薄织成腕囊。</p>
<p>　　又曰：石虎皇后出女妓二千为卤簿，冬月皆著紫纶巾、熟锦裤，脚着五文织成靴。</p>
<p>　　又曰：石虎猎，著金缕织成合欢裤。</p>
<p>　　高柔妇与柔书曰：今奉织成袜一量。</p>
<p>　　○绫</p>
<p>　　《释名》曰：绫者，其文望之似冰凌之理也。</p>
<p>　　《汉官典职仪》曰：尚书郎直供青缣白绫被。</p>
<p>　　《魏略》曰：大秦国有金缕绣杂色绫，其色利，得中国丝素，解以为胡绫。</p>
<p>　　《魏志》曰：杨阜，字义山，为城门校尉。常见明帝着帽，被缥绫半袖，阜问帝曰："此於礼何法服也？"帝默然。</p>
<p>　　《晋咸康起居注》曰：诏临邑使主范柳所贡物，多绛绫，是其所珍，可筹量增赐。</p>
<p>　　《晋安帝纪》曰：桓玄幼时，会于西堂，设伎乐，上施绛绫〈巾交〉，缕金以为饰。</p>
<p>　　《晋修复山陵故事》曰：帝改服，着白绫帽。</p>
<p>　　荀勖《为晋文王与孙皓书》曰：饷杂色绫十端。</p>
<p>　　《后魏书》曰：辛穆，字叔宗，举茂才，为雍州别驾。初，随父在下邳，与彭城陈敬文友善。敬文弟敬武，少为沙门，从师远学，经久不返。敬文病，临卒，以杂绫二十匹托穆与敬武。穆久不得见，经二十年，始於洛阳见敬武。以物还之，封题如故，世称廉信。</p>
<p>　　《唐书》曰：太宗初，七品以上服龟甲双具十花绫，其色绿；九品已上服丝布及杂小绫，其色青。</p>
<p>　　又曰：长庆中，浙西观察使季德裕上表曰："臣当道奉诏，更令织定罗丝袍段及满幅盘绫绫一千匹，况立鹅天马，掏豹盘绦，文彩珍奇，只合圣躬自服。今所织千匹，费用至多。在臣愚诚，亦所未谕。乞酌臣当道物力所宜，更赐节减。即海隅苍生，无不受赐。"诏许罢进盘绦绫一千匹。</p>
<p>　　《汉武内传》曰：西王母侍女服绀绫之袍。</p>
<p>　　《西京杂记》曰：霍光妻遗淳于衍散花绫二十五匹。绫出钜鹿，陈宝光妻传其法。霍显召入其弟，使作之，一匹直钱一万。又与绿绫七百端，直钱百万。</p>
<p>　　符丕《答谢玄书》曰：今往大文罗、大绞绫各五匹。</p>
<p>　　○縠</p>
<p>　　《三礼图》曰：五彩方山冠，以彩穀为之。</p>
<p>　　《说文》曰：穀，细缯也。</p>
<p>　　《释名》曰：谷，粟也，其形戚戚如也。</p>
<p>　　《战国策》曰：王斗见齐宣王，宣王曰："愿闻先生直言正谏。"斗曰："王之忧国爱民，不如王之爱一尺之穀。王使人为冠，不使左右便僻，而使工者，以为能也；今治齐国，非左右便僻无使也。故王之爱民，不如一尺之穀"</p>
<p>　　《汉书》曰：江充召见太一宫，自请愿以所常被服衣冠见上。上许之，充衣纱穀单衣。</p>
<p>　　《东观汉记》曰：建初二年，诏齐相其止勿复送冰纨方空穀。</p>
<p>　　董巴《舆服志》曰：羽林左右监、左右虎贲皆冠鹖，纱穀单衣。</p>
<p>　　《魏志》曰：袁术遂僣号，荒侈滋甚。后宫数百，服绮穀，馀粱肉。</p>
<p>　　杨子《法言》曰：或曰："雾穀之组丽。"曰："女工之蠹矣！"</p>
<p>　　《潜夫论》曰：小民或刻剥绮穀，以成榆叶水波文。</p>
<p>　　《抱朴子》曰：劲弩之馀力，不能洞雾穀。</p>
<p>　　宋玉《风赋》曰：主人女翳，承日之华，更被丹穀之单衣。</p>
<p>　　司马相如《子虚赋》曰：杂罗绡，垂雾穀。</p>
<p>　　刘桢《鲁都赋》曰：其女工则绛绮穀。</p>
<p>　　荀勖《为晋文王与孙皓书》曰：饷穀三端。</p>
<p>　　○纱</p>
<p>　　《东观汉记》曰：马融博洽通儒，教养诸生千数。融好侈饰，常施绛纱帐，前授生徒，后列女乐。</p>
<p>　　《晋书》曰：武帝泰始九年，帝多简良家子女以充内职。自择其美者，以绛纱系臂。</p>
<p>　　《梁书》曰：王僧孺幼贫，其母鬻纱布以自业。(事具卤簿门。)</p>
<p>　　《后魏书》曰：游明根以年逾七十，表求致仕，优诏许之。引入陈谢，悲不自胜。帝言别殷勤，仍为流涕。赐青纱丹衣、委貌冠、被褥、锦袍等物。</p>
<p>　　《北齐书》曰：琅琊王俨，字威仁，武成第三子。拜京畿大都督、领军大将军、领御史中丞，迁大司徒。初，从北宫出将上中丞，凡京畿步骑领军之官属，中丞之威仪、司徒之卤簿，莫不毕备。帝与后在华林园东门外张幕，隔青纱步障观之。</p>
<p>　　《北史》曰：齐卢道虔聘妻元氏，甚聪悟。常升高座讲老子，道虔从弟元明隔纱帷以听焉。</p>
<p>　　《唐书》曰：太宗幸蒲州，刺史赵元揩服黄纱单衣，迎谒路左。</p>
<p>　　《东宫旧事》曰：皇太子初拜，有绛纱单衣。</p>
<p>　　《王子年拾遗记》曰：汉武帝思李夫人，不可复得。诏董仲君曰："朕思李氏，其可得乎？"仲君曰："可遥见，而不可同帷幄。有潜英石，色青，轻如毛羽，寒盛则石温，暑盛则石冷。刻之人像，不异真人。使此像往，则夫人至矣。"乃遣人至暗海，经年而还，得此石。命工衣李夫人形刻成，置於轻纱幕里，宛若生时。帝大悦。</p>
<p>　　又曰：江汉之民，至暮春上巳之日，禊集祠间，或结五色纱囊，盛食沉於波中，以言蛟龙水虫畏之，不侵食也。</p>
<p>　　《蔡克别传》曰：克字子尼，体貌尊严，莫有媟嫚。高平刘整俊才，白衣居家，车服奢丽，谓人曰："纱穀，吾之常服耳！"遇蔡子在坐，而经日不自安。</p>
<p>　　《齐谐记》曰：馀杭县有一人姓沈名踪，与父同入山，至夜二更中，忽见一人，着纱帽，披绛绫袍，云是斗山王。</p>
<p>　　《秦记》曰：符坚以太常韦逞母宋氏传其父业《周官音义》，乃就宋家立讲堂，书生百人，隔绛纱幔而受业焉。</p>
<p>　　○绡</p>
<p>　　《毛诗义疏》曰：《杨之水》"素衣朱绣"，绣当为绡。绡，绮也。</p>
<p>　　《礼记·玉藻》曰：君子狐青裘豹袖，玄绡衣以裼之。(君子，大夫、士也。绡，绮属也。染之於玄，以狐青裘相宜也。)</p>
<p>　　《广雅》曰：绡谓之缃。</p>
<p>　　《晋令》曰：第六品已下，不得服罗绡。</p>
<p>　　《王子年拾遗记》曰：燕昭王二年，广延国来献善舞者二人，昭王处以单绡华幄。</p>
<p>　　又曰：吴主孙权居昭阳宫，倦暑，乃褰紫绡之帷。</p>
<p>　　曹植《洛神赋》曰：践远游之文履，曳雾绡之轻裾。</p>
<p>　　○绨</p>
<p>　　《说文》曰：绨，赤黄色也。</p>
<p>　　《释名》曰：绨，似〈虫弟〉虫之色，绿而泽也。</p>
<p>　　《史记》曰：范睢改名为张禄，相秦。秦伐魏，魏使须贾於秦。睢为微行，弊衣徒步入邸，见须贾。贾惊曰："范叔无恙乎？今叔何事？"睢曰："为人赁。"贾意哀之，留坐饮食，曰："叔寒如此哉！"乃取其绨袍以赐之。后睢见贾，贾顿首言"死罪"。睢曰："公所以得不死者，以绨袍，恋恋有故人之意，故释公。"</p>
<p>　　《汉书》曰：文帝身衣弋、绨。(如淳曰：弋，帛也。)</p>
<p>　　《汉官仪》曰：太宫、汤官奴婢各三千人，大置酒日，皆绨褠蔽膝。</p>
<p>　　《汉官旧仪》曰：印绶盛以箧，箧以绿绨，白表赤里。</p>
<p>　　《西京杂记》曰：汉制：天子玉几，冬则加绨、锦其上，谓之绨几。诸侯皆以竹木为之，不得加绨、锦之饰。</p>
<p>　　《王子年拾遗记》曰：汉成帝於太液池傍起宵游宫，以漆为柱，铺黑绨之幕。又造飞行殿，所幸之宫，咸以毡绨藉地，恶车辙马迹之喧也。</p>
<p>　　《竹林七贤论》曰：旧俗七月七日，法当晒衣。诸阮庭中，烂然莫非锦绨。阮咸时总角，乃竖长竿，摽大布犊鼻於庭中，曰："未能免俗尔！"</p>
<p>　　《邺中记》曰：石虎尚方御府中，巧工作锦织成，署皆数百人。有青绨，或白绨，或绯绨，或黄绨，或绿绨，或紫绨。</p>
<p>　　《范子计然》曰：绨出河东。</p>
<p>　　《盐铁论》曰：鼲貂貉不益锦绨之宝，是以王者不珍。</p>
<p>　　张衡《西京赋》曰：木衣绨锦，土被朱紫。</p>
<p>　　○罽</p>
<p>　　韦辉光《毛诗问》曰：七月之时无褐，《笺》云："褐，毛布也，贱者之所服也。"今罽亦用为之。</p>
<p>　　《尔雅》曰：牦，罽也。(郭璞注曰：牦，毛，所以为罽也。犍为舍人注曰：牦，毛也。罽，胡人绩羊毛作衣。)</p>
<p>　　《吴历》曰：魏文帝赐吴王太子罽二张。</p>
<p>　　《说文》曰：罽，西胡毳布也。</p>
<p>　　《吴志》曰：孙坚为董卓军所攻，坚与数十骑溃围而出。坚常著赤罽帻，令亲近将祖茂著之。卓骑争逐茂，故坚从间道得免。</p>
<p>　　干宝《晋纪》曰：孙皓遣使，诏书赐班罽五十张，绛罽二十张，紫、青罽各十五张。</p>
<p>　　崔鸿《十六国春秋·西秦录》曰：沮渠蒙逊尚书郎王朽，送戎罽千匹、银三百斤。</p>
<p>　　《邺中记》曰：石虎御府，罽有巳头文罽、丽子罽、花罽。</p>
<p>　　《扶南传》曰：妥息国出五色罽。</p>
<p>　　《盐铁论》曰：今富者黄金马脑勒，罽绣马掩汙。</p>
<p>　　桓谭《新论》曰：余归沛，道病，蒙絮，被绛罽襜，乘骍马，宿下邑东亭。亭长疑是贼，发卒。余令勿斗，乃问而去。此安静自存也。</p>
<p>　　曹植《辩道论》曰：甘始谓王曰："诸梁时，西域胡来献罽，悔不取也。"</p>
<p>　　班固《与弟超书》曰：窦侍中，前寄人钱八十万，市得杂罽十馀张。</p>
<p>　　○</p>
<p>　　《说文》曰：，大丝缯也。</p>
<p>　　《释名》曰：，抽也，抽引丝端细绪也。又谓之丝挂也，挂於杖端，振举之也。</p>
<p>　　《北史》曰：袁聿修为太常少卿，出使巡省，仍令考校官人得失。经兖州时，邢劭为刺史，别后，送白为别信。聿修不受，与劭书云："今日仰遇，有异常行。瓜田李下，古人所慎！愿得此心，不贻厚责。"劭亦欣然顿解，报书云："老夫忽忽，意不及此。敬承来旨，吾无间然。弟昔为清郎，今日复作清卿矣！"</p>
</div>
</div>
<div class="bookvmiddle">
<a href="/guwen/bookv_15666.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15668.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
