
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
法华经·卷五·安乐行品_古诗文网
</title>
<meta content="尔时文殊师利法王子菩萨摩诃萨、白佛言：“世尊，是诸菩萨，甚为稀有，敬顺佛故，发大誓愿，于后恶世、护持读说是法华经。世尊，菩萨摩诃萨、于后恶世、云何能说是经。”佛告文殊师利：“若菩萨" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_13833.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷五·安乐行品</b></span>
<a href="javascript:PlayBookv(13833)" style="margin-left:5px;"><img alt="" height="16" id="speakerimgBookv13833" src="/img/speaker.png" width="16"/></a>
<span id="bookvPlay13833" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e9%b8%a0%e6%91%a9%e7%bd%97%e4%bb%80%e8%af%91">鸠摩罗什译</a></p>
<div class="contson">
<p>　　尔时文殊师利法王子菩萨摩诃萨、白佛言：“世尊，是诸菩萨，甚为稀有，敬顺佛故，发大誓愿，于后恶世、护持读说是法华经。世尊，菩萨摩诃萨、于后恶世、云何能说是经。”佛告文殊师利：“若菩萨摩诃萨，于后恶世、欲说是经，当安住四法。一者、安住菩萨行处及亲近处，能为众生演说是经。”</p>
<p>　　“文殊师利，云何名菩萨摩诃萨行处，若菩萨摩诃萨住忍辱地，柔和善顺、而不卒暴，心亦不惊，又复于法、无所行，而观诸法如实相，亦不行、不分别，是名菩萨摩诃萨行处。”</p>
<p>　　“云何名菩萨摩诃萨亲近处。菩萨摩诃萨不亲近国王、王子、大臣、官长，不亲近诸外道梵志、尼犍子等，及造世俗文笔、赞咏外书，及路伽耶陀、逆路伽耶陀者，亦不亲近诸有凶戏、相叉相扑、及那罗等种种变现之戏，又不亲近旃陀罗、及畜猪羊鸡狗、畋猎渔捕、诸恶律仪。如是人等、或时来者，则为说法，无所希望。又不亲近求声闻比丘、比丘尼、优婆塞、优婆夷，亦不问讯。若于房中，若经行处，若在讲堂中，不共住止。或时来者，随宜说法，无所希求。”</p>
<p>　　“文殊师利，又菩萨摩诃萨不应于女人身、取能生欲想相，而为说法，亦不乐见。若入他家，不与小女、处女、寡女等共语。亦复不近五种不男之人、以为亲厚，不独入他家，若有因缘、须独入时，但一心念佛。若为女人说法，不露齿笑，不现胸臆，乃至为法、犹不亲厚，况复余事。不乐畜年少弟子、沙弥、小儿，亦不乐与同师。常好坐禅，在于闲处、修摄其心。文殊师利，是名初亲近处。”</p>
<p>　　“复次、菩萨摩诃萨观一切法空，如实相，不颠倒，不动，不退，不转，如虚空，无所有性。一切语言道断，不生、不出、不起，无名、无相，实无所有，无量、无边，无碍、无障，但以因缘有，从颠倒生，故说。常乐观如是法相，是名菩萨摩诃萨第二亲近处。”</p>
<p>　　尔时世尊欲重宣此义，而说偈言：</p>
<p>　　若有菩萨， 于后恶世， 无怖畏心， 欲说是经，<br/>　　应入行处、 及亲近处。 常离国王、 及国王子、<br/>　　大臣官长， 凶险戏者， 及旃陀罗、 外道梵志。<br/>　　亦不亲近， 增上慢人， 贪著小乘、 三藏学者，<br/>　　破戒比丘， 名字罗汉。 及比丘尼， 好戏笑者，<br/>　　深著五欲， 求现灭度， 诸优婆夷， 皆勿亲近。<br/>　　若是人等、 以好心来， 到菩萨所、 为闻佛道、<br/>　　菩萨则以， 无所畏心， 不怀希望、 而为说法。<br/>　　寡女处女、 及诸不男， 皆勿亲近、 以为亲厚。<br/>　　亦莫亲近， 屠儿魁脍， 畋猎渔捕， 为利杀害，<br/>　　贩肉自活， 炫卖女色， 如是之人， 皆勿亲近。<br/>　　凶险相扑， 种种嬉戏， 诸一婬一女等， 尽勿亲近。<br/>　　莫独屏处、 为女说法， 若说法时， 无得戏笑。<br/>　　入里乞食， 将一比丘， 若无比丘， 一心念佛。<br/>　　是则名为， 行处近处， 以此二处， 能安乐说。<br/>　　又复不行， 上中下法， 有为无为， 实不实法，<br/>　　亦不分别， 是男是女， 不得诸法， 不知不见，<br/>　　是则名为， 菩萨行处。 一切诸法， 空无所有，<br/>　　无有常住， 亦无起灭， 是名智者， 所亲近处。<br/>　　颠倒分别， 诸法有无， 是实非实， 是生非生。<br/>　　在于闲处、 修摄其心， 安住不动， 如须弥山。<br/>　　观一切法、 皆无所有、 犹如虚空， 无有坚固、<br/>　　不生不出， 不动不退， 常住一相， 是名近处。<br/>　　若有比丘， 于我灭后， 入是行处、 及亲近处，<br/>　　说斯经时， 无有怯弱。 菩萨有时、 入于静室，<br/>　　以正忆念、 随义观法。 从禅定起。 为诸国王、<br/>　　王子臣民、 婆罗门等， 开化演畅， 说斯经典，<br/>　　其心安隐， 无有怯弱。 文殊师利， 是名菩萨，<br/>　　安住初法， 能于后世、 说法华经。</p>
<p>　　“又、文殊师利，如来灭后，于末法中、欲说是经，应住安乐行。若口宣说、若读经时，不乐说人、及经典过。亦不轻慢诸余法师，不说他人好恶、长短。于声闻人，亦不称名说其过恶，亦不称名赞叹其美，又亦不生怨嫌之心。善修如是安乐心故，诸有听者、不逆其意，有所难问，不以小乘法答，但以大乘而为解说，令得一切种智。”</p>
<p>　　尔时世尊欲重宣此义，而说偈言：</p>
<p>　　菩萨常乐 　安隐说法， 于清净地、 而施床座，<br/>　　以油涂身， 澡浴尘秽， 著新净衣， 内外俱净。<br/>　　安处法座， 随问为说。 若有比丘、 及比丘尼，<br/>　　诸优婆塞、 及优婆夷， 国王王子、 群臣士民，<br/>　　以微妙义， 和颜为说。 若有难问， 随义而答。<br/>　　因缘譬喻， 敷演分别、 以是方便， 皆使发心，<br/>　　渐渐增益、 入于佛道。 除懒惰意、 及懈怠想，<br/>　　离诸忧恼， 慈心说法。 昼夜常说， 无上道教，<br/>　　以诸因缘、 无量譬喻、 开示众生， 咸令欢喜。<br/>　　衣服卧具， 饮食医药， 而于其中， 无所希望。<br/>　　但一心念， 说法因缘、 愿成佛道， 令众亦尔，<br/>　　是则大利、 安乐供养。 我灭度后， 若有比丘、<br/>　　能演说斯 　妙法华经， 心无嫉恚、 诸恼障碍，<br/>　　亦无忧愁、 及骂詈者， 又无怖畏 　加刀杖等，<br/>　　亦无摈出， 安住忍故。 智者如是， 善修其心，<br/>　　能住安乐， 如我上说。 其人功德， 千万亿劫、<br/>　　算数譬喻、 说不能尽。</p>
<p>　　“又、文殊师利菩萨摩诃萨，于后末世、法欲灭时，受持、读诵、斯经典者，无怀嫉妒谄诳之心，亦勿轻骂学佛道者、求其长短。若比丘、比丘尼、优婆塞、优婆夷，求声闻者，求辟支佛者，求菩萨道者，无得恼之，令其疑悔。语其人言：“汝等去道甚远，终不能得一切种智，所以者何？汝是放逸之人，于道懈怠故。”又亦不应戏论诸法，有所诤竞。当于一切众生、起大悲想，于诸如来、起慈父想，于诸菩萨、起大师想，于十方诸大菩萨，常应深心、恭敬礼拜。于一切众生，平等说法，以顺法故，不多不少，乃至深爱法者、亦不为多说。”</p>
<p>　　“文殊师利，是菩萨摩诃萨，于后末世、法欲灭时，有成就是第三安乐行者，说是法时，无能恼乱，得好同学、共读诵是经，亦得大众而来听受，听已、能持，持已、能诵，诵已、能说，说已、能书，若使人书，供养经卷，恭敬、尊重、赞叹。”</p>
<p>　　尔时世尊欲重宣此义，而说偈言：</p>
<p>　　若欲说是经， 当舍嫉恚慢、 谄诳邪伪心， 常修质直行，<br/>　　不轻蔑于人， 亦不戏论法， 不令他疑悔， 云汝不得佛。<br/>　　是佛子说法， 常柔和能忍， 慈悲于一切， 不生懈怠心。<br/>　　十方大菩萨， 愍众故行道， 应生恭敬心， 是则我大师。<br/>　　于诸佛世尊， 生无上父想， 破于憍慢心， 说法无障碍，<br/>　　第三法如是， 智者应守护， 一心安乐行， 无量众所敬。</p>
<p>　　“又、文殊师利，菩萨摩诃萨，于后末世、法欲灭时，有持是法华经者，于在家出家人中、生大慈心，于非菩萨人中、生大悲心，应作是念：“如是之人，则为大失。如来方便随宜说法，不闻不知不觉、不问不信不解，其人虽不问不信不解是经，我得阿耨多罗三藐三菩提时，随在何地，以神通力、智慧力、引之，令得住是法中。”文殊师利，是菩萨摩诃萨，于如来灭后、有成就此第四法者，说是法时，无有过失，常为比丘、比丘尼、优婆塞、优婆夷、国王、王子、大臣、人民、婆罗门、居士、等，供养、恭敬、尊重、赞叹。虚空诸天、为听法故，亦常随侍，若在聚落、城邑、空闲林中，有人来、欲难问者，诸天昼夜、常为法故而卫护之，能令听者皆得欢喜。所以者何。此经是一切过去未来现在诸佛、神力所护故。文殊师利，是法华经，于无量国中、乃至名字不可得闻，何况得见、受持读诵？”</p>
<p>　　“文殊师利，譬如强力转轮圣王，欲以威势降伏诸国，而诸小王不顺其命，时转轮王、起种种兵而往讨罚。王见兵众、战有功者，即大欢喜，随功赏赐，或与田宅、聚落、城邑，或与衣服、严身之具，或与种种珍宝，金银、琉璃，砗磲、玛瑙，珊瑚、琥珀，象、马、车乘，奴婢、人民，惟髻中明珠、不以与之。所以者何。独王顶上有此一珠，若以与之，王诸眷属、必大惊怪。”</p>
<p>　　“文殊师利，如来亦复如是，以禅定智慧力、得法国土，王于三界，而诸魔王不肯顺伏。如来贤圣诸将、与之共战，其有功者，心亦欢喜，于四众中、为说诸经，令其心悦，赐以禅定、解脱、无漏根力、诸法之财，又复赐与涅槃之城，言得灭度，引导其心，令皆欢喜，而不为说是法华经。”</p>
<p>　　“文殊师利，如转轮王、见诸兵众有大功者，心甚欢喜，以此难信之珠、久在髻中，不妄与人，而今与之。如来亦复如是，于三界中、为大法王，以法教化一切众生、见贤圣军，与五陰魔、烦恼魔、死魔、共战，有大功勋，灭三毒，出三界，破魔网，尔时如来亦大欢喜，此法华经，能令众生至一切智，一切世间、多怨难信，先所未说，而今说之。”</p>
<p>　　“文殊师利，此法华经，是诸如来第一之说，于诸说中、最为甚深，末后赐与，如彼强力之王、久护明珠，今乃与之。文殊师利，此法华经，诸佛如来秘密之藏，于诸经中、最在其上，长夜守护，不妄宣说，始于今日、乃与汝等而敷演之。”</p>
<p>　　尔时世尊欲重宣此义，而说偈言：</p>
<p>　　常行忍辱， 哀愍一切， 乃能演说， 佛所赞经。<br/>　　后末世时、 持此经者， 于家出家、 及非菩萨，<br/>　　应生慈悲， 斯等不闻， 不信是经， 则为大失。<br/>　　我得佛道， 以诸方便、 为说此法， 令住其中。<br/>　　譬如强力 　转轮之王， 兵战有功， 赏赐诸物，<br/>　　象马车乘， 严身之具， 及诸田宅， 聚落城邑，<br/>　　或与衣服、 种种珍宝， 奴婢财物， 欢喜赐与。<br/>　　如有勇健、 能为难事， 王解髻中， 明珠赐之。<br/>　　如来亦尔， 为诸法王， 忍辱大力， 智慧宝藏，<br/>　　以大慈悲、 如法化世。 见一切人、 受诸苦恼，<br/>　　欲求解脱， 与诸魔战。 为是众生， 说种种法，<br/>　　以大方便、 说此诸经。 既知众生， 得其力已，<br/>　　末后乃为， 说是法华， 如王解髻， 明珠与之。<br/>　　此经为尊， 众经中上， 我常守护， 不妄开示，<br/>　　今正是时， 为汝等说， 我灭度后， 求佛道者、<br/>　　欲得安隐， 演说斯经， 应当亲近， 如是四法。<br/>　　读是经者， 常无忧恼， 又无病痛， 颜色鲜白，<br/>　　不生贫穷、 卑贱丑陋。 众生乐见， 如慕贤圣，<br/>　　天诸童子、 以为给使。 刀杖不加， 毒不能害，<br/>　　若人恶骂， 口则闭塞。 游行无畏， 如师子王，<br/>　　智慧光明， 如日之照。 若于梦中， 但见妙事。<br/>　　见诸如来， 坐师子座， 诸比丘众、 围绕说法。<br/>　　又见龙神、 阿修罗等， 数如恒沙， 恭敬合掌、<br/>　　自见其身， 而为说法。 又见诸佛、 身相金色，<br/>　　放无量光、 照于一切， 以梵音声、 演说诸法。<br/>　　佛为四众， 说无上法， 见身处中， 合掌赞佛，<br/>　　闻法欢喜、 而为供养， 得陀罗尼， 证不退智。<br/>　　佛知其心， 深入佛道， 即为授记、 成最正觉。<br/>　　汝善男子， 当于来世， 得无量智、 佛之大道，<br/>　　国土严净， 广大无比， 亦有四众、 合掌听法。<br/>　　又见自身、 在山林中， 修习善法， 证诸实相，<br/>　　深入禅定， 见十方佛。</p>
<p>　　诸佛身金色， 百福相庄严， 闻法为人说， 常有是好梦。<br/>　　又梦作国王， 舍宫殿眷属、 及上妙五欲， 行诣于道场。<br/>　　在菩提树下、 而处师子座， 求道过七日， 得诸佛之智。<br/>　　成无上道已， 起而转法錀， 为四众说法、 经千万亿劫，<br/>　　说无漏妙法， 度无量众生。 后当入涅槃， 如烟尽灯灭。<br/>　　若后恶世中、 说是第一法， 是人得大利， 如上诸功德。</p>
</div>
</div>
<div class="bookvmiddle">
<a href="/guwen/bookv_13832.aspx">上一章</a>
<a href="/guwen/book_153.aspx" style="border:0px;line-height:27px; height:27px;">目录</a>
<a href="/guwen/bookv_13834.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
