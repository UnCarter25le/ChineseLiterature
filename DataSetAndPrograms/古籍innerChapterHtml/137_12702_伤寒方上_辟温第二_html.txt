
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·伤寒方上·辟温第二_古诗文网
</title>
<meta content="（方三十三首 湿 病证条）屠苏酒　　辟疫气令人不染温病及伤寒之方。大黄（十五铢） 白术 桂心（各十八铢） 桔梗 蜀椒（各十五铢） 乌头（六铢） 菝（十二铢）上七味 咀绛袋盛，以十二" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12702.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>伤寒方上·辟温第二</b></span>
<a href="javascript:PlayBookv(12702)" style="margin-left:5px;"><img alt="" height="16" id="speakerimgBookv12702" src="/img/speaker.png" width="16"/></a>
<span id="bookvPlay12702" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（方三十三首 湿 病证条）</span></p>
<p>　　<strong>屠苏酒<br/>　　辟疫气令人不染温病及伤寒之方。</strong></p>
<p>　　大黄（十五铢） 白术 桂心（各十八铢） 桔梗 蜀椒（各十五铢） 乌头（六铢） 菝（十二铢）</p>
<p>　　上七味 咀绛袋盛，以十二月晦日日中悬沉井中令至泥。正月朔旦平晓出药，置酒中煎数沸，于东向户中饮之。屠苏之饮先从小起，多少自在，一人饮一家无疫，一家饮一里无疫，饮药酒得三朝，还滓置井中，能仍岁饮，可世无病。当家内外有井，皆悉着药辟温气也。</p>
<p>　　（一方有防风一两。</p>
<p>　　<strong>又</strong> 正月旦取东行桑根如指大长七寸，以丹涂之，悬门户上，又令人带之。</p>
<p>　　<strong>又方</strong> 正旦吞麻子、赤小豆各二七粒，又以二七粒投井中。</p>
<p>　　<strong>又方</strong> 常以七月七日合家吞赤小豆，向日吞二七枚。</p>
<p>　　<strong>又方</strong> 七月七日男吞大豆七枚，女吞小豆二七枚。</p>
<p>　　<strong>又方</strong> 神仙教人立春后有庚子日，温芜菁菹汁，合家大小并服，不限多少。</p>
<p>　　<strong>太乙流金散<br/>　　辟温气方。</strong></p>
<p>　　雄黄（三两） 雌黄（二两） 矾石（一两半） 鬼箭羽（一两半，即卫茅） 羊角（烧，二两）</p>
<p>　　上五味治下筛，三角绛袋盛。一两带心前，并挂门户上。若逢大疫之年，以月旦青布裹一刀圭，中庭烧之。温病患亦烧熏之。</p>
<p>　　<strong>雄黄散<br/>　　辟温气方。</strong></p>
<p>　　雄黄（五两） 朱砂 菖蒲 鬼臼（各二两）</p>
<p>　　上四味治下筛，以涂五心、额上、鼻人中及耳门。</p>
<p>　　<strong>杀鬼烧药方<br/></strong>　　辟温气。</p>
<p>　　雄黄 丹砂 雌黄（各一斤） 羚羊角（ 羊角亦得） 芜荑 虎骨 鬼臼 鬼箭羽 野丈人（即白头翁） 石长生 猪屎 马悬蹄（各三两） 青羊脂 菖蒲 白术（各八两） 蜜蜡（八斤）</p>
<p>　　上十六味末之，以蜜蜡和为丸如弹许大，朝暮及夜中，户前微火烧之。</p>
<p>　　<strong>虎头杀鬼丸<br/></strong>　　<strong>辟温方。</strong></p>
<p>　　虎头（五两） 朱砂 雄黄 雌黄（各一两半） 鬼臼 皂荚 芜荑（各一两）</p>
<p>　　上七味末之，以蜜蜡和为丸如弹子大，绛袋盛系臂，男左女右，悬屋四角，晦望夜半，中庭烧一丸。</p>
<p>　　<strong>辟温杀鬼丸<br/>　　熏百鬼恶气方。</strong></p>
<p>　　雄黄 雌黄（各二两） 龙骨 龟甲 鲮鲤甲 皮（各三两） 羊角 虎骨（各七两）樗鸡（十五枚） 空青（一两） 芎 真珠（各五两） 东门上鸡头（一两）</p>
<p>　　上十三味末之，烊蜡二十两，并手丸如梧子，正旦门户前烧一丸，带一丸，男左女右，辟百恶。独宿吊丧问病各吞一丸小豆大，天阴大雾日烧一丸于户牖前佳。</p>
<p>　<strong>　雄黄丸<br/></strong>　　汉建宁二年，太岁在酉，疫气流行，死者极众。有书生丁季回从蜀青城山来，东过南阳，从西市门入，见患疫疠者颇多，遂于囊中出药，人各惠之一丸。灵药沾唇，疾无不瘥。</p>
<p>　　市中疫鬼数百千余见书生施药，悉皆惊怖而走。乃有鬼王见书生，谓有道法兼自施药，感众鬼等奔走若是。遂诣书生欲求受其道法。书生曰，吾无道法，乃囊中之药呈于鬼王，鬼王睹药，惊惶叩头乞命而走。此方药带之入山能辟虎野狼虫蛇，入水能除水怪蛟蜃。</p>
<p>　　雄黄 雌黄 曾青 鬼臼 真珠 丹砂 虎头骨 桔梗 白术 女青 川芎 白芷 鬼 督邮 芜荑 鬼箭羽 藜芦 菖蒲 皂荚（各一两）</p>
<p>　　上十八味末之，蜜丸如弹子大，绢袋盛，男左女右带之。卒中恶病及时疫，吞如梧子一丸，烧弹大一丸户内。</p>
<p>　　<strong>赤散<br/>　　辟温疫气伤寒热病方。</strong></p>
<p>　　藜芦 踯躅花（各一两） 丹皮 皂荚（各一两六铢） 附子 桂心 真珠（各一两） 细辛上九味末之，纳真珠合治之。分一方寸匕置绛囊中带之，男左女右，着臂自随。觉有病之时，便以粟米大纳着鼻中。又酒服一钱匕，覆取汗，日三服，当取一过汗耳。</p>
<p><strong>　　又方</strong> 凡时行疫疠，常以月望日，细锉东引桃枝，煮汤浴之。</p>
<p>　　<strong>粉身散<br/>　　辟温病常用方。</strong></p>
<p>　　川芎 白芷 本（各等分）</p>
<p>　　上三味治下筛，纳米粉中以粉身。</p>
<p>　　断温疫转相染着，乃至灭门延及外人，无敢视者方∶ </p>
<p>　　赤小豆 鬼箭羽 鬼臼 雄黄（各二两）</p>
<p>　　上四味末之，以蜜和，服如小豆一丸，可与病患同床无妨。</p>
<p>　　<strong>预备一物柏枝散<br/>　　天气不和疾疫流行方。</strong></p>
<p>　　取南向社中柏东南枝曝令干，捣末，酒服方寸匕，神良。</p>
<p>　<strong>　治温病令不相染方∶</strong></p>
<p>　　以桃树中蠹屎末之，水服方寸匕。</p>
<p>　　<strong>又方</strong> 术豉等分，酒渍服之妙。</p>
<p>　<strong>　又方</strong> 赤豆一升，新布袋盛，纳井中三日出，举家服二七枚。</p>
<p>　　<strong>又方</strong> 松叶末之，酒服方寸匕，日三服。</p>
<p>　　<strong>治温令不相染方∶</strong></p>
<p>　　新布袋盛大豆一升，纳井中一宿出，服七枚。</p>
<p>　　又方 白蜜和上色朱砂粉一两，以太岁日平旦，大小勿食，向东方立，吞服三七丸如麻子大，勿令齿近之，并吞赤小豆七枚，投井泉中。</p>
<p>　　治瘴气方∶蒜（五十子并皮碎之） 豉心（一升）</p>
<p>　　上二味以三岁男儿尿二升煮五六沸，去滓服之。（蒜疑葱之误。）</p>
<p>　　<strong>又方</strong> 青竹茹二升，以水四升煮取三升，分作三服。</p>
<p><strong>　　治患雾气者，心内烦闷少气，头痛项急，起则眼眩欲倒，身微热战掉不安，时复憎寒，心中欲吐，吐时无物方∶</strong></p>
<p>　　新猪屎二升半，纳好酒一升搅令散，以生布绞取汁，更以绵滤顿服之取尽。即地铺暖卧覆盖，铺前着火，当汗出。若得汗，当细细去上衣，勿使心寒，寒即不瘥，看汗自干乃起。</p>
<p>　　慎风冷。亦治疟及风劳蛊毒。</p>
<p>　　<strong>治肝腑脏温病阴阳毒，颈背双筋牵，先寒后热，腰强急缩，目中生花方∶</strong></p>
<p>　　桂心（一两） 白术 芒硝 大青 栀子（各三两） 柴胡（五两） 石膏 生姜（各八两）生地黄 香豉（各一升）</p>
<p>　　上十味 咀，以水九升煮取三升，分三服。</p>
<p>　　<strong>治肝腑脏温病阴阳毒，先寒后热，颈筋挛牵，面目赤黄，身中直强方∶</strong></p>
<p>　　元参（一两） 细辛（二两） 栀子 黄芩 升麻 芒硝（各三两） 石膏（三两） 竹叶（切，五升） 车前草（曝，切，二升）</p>
<p>　　上九味 咀，以水一斗半煮竹叶、车前，取七升去滓，下诸药煎至三升，纳芒硝，分三服。</p>
<p>　　<strong>治心腑脏温病阴阳毒，战掉不安惊动方∶</strong></p>
<p>　　大青 黄芩 栀子 知母 芒硝（各三两） 麻黄（四两） 元参（六两） 石膏 生葛根（各八两） 生地黄（切，一升）</p>
<p>　　上十味 咀，以水九升煮取三升，去滓，纳芒硝，分三服。</p>
<p>　　<strong>治脾腑脏温病阴阳毒，头重颈直，皮肉痹，结核隐起方∶</strong></p>
<p>　　大青 羚羊角 升麻 射干 芒硝（各三两） 栀子（四两） 寒水石（五两） 元参（八两）</p>
<p>　　上八味 咀，以水七升煮取三升，分三服。</p>
<p>　　<strong>治肺腑脏温病阴阳毒，咳嗽连续声不绝呕逆方∶</strong></p>
<p>　　麻黄 栀子 紫菀 大青 元参 葛根（各三两） 桂心 甘草（各二两） 杏仁 前胡（（各四两） 石膏（八两）</p>
<p>　　上十一味 咀，以水九升煮取三升，分三服。</p>
<p>　　<strong>治肾腑脏温病，身面如刺，腰中欲折，热毒内伤方∶</strong></p>
<p>　　茵陈蒿 栀子 芒硝（各三两） 苦参 生葛（各四两） 生地黄 石膏（各八两） 葱白 豉（各一升）</p>
<p>　　上九味 咀，以水九升煮取二升半，下芒硝，分三服。</p>
<p>　<strong>　葳蕤汤<br/></strong>　<strong>　治风温之病，脉阴阳俱浮，汗出体重，其息必喘，其形状不仁嘿嘿，但欲眠，下之者则小便难，发其汗者必 语，加烧针者则耳聋难言，但吐下之则遗矢便利，如此疾者，宜服之方。</strong></p>
<p>　　葳蕤 白薇 麻黄 独活 杏仁 川芎 甘草 青木香（各二两） 石膏（三两）</p>
<p>　　上九味 咀，以水八升煮取三升，去滓，分三服，取汗。若一寒一热，加朴硝一分及大黄三两下之。（《短剧方》云∶葳蕤汤治冬温及春月中风，伤寒则发热头脑痛，咽喉干，舌强胸内疼，心胸痞满，腰背强。）</p>
</div>
</div>
<div class="bookvmiddle">
<a href="/guwen/bookv_12701.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12703.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
