
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·服用部·卷一_古诗文网
</title>
<meta content="○帐《释名》曰：帐，张也，张施於床氏也。小帐曰斗，形如覆斗也。《尔雅》曰：帱谓之帐。《史记》曰：丞相公孙弘燕见，上或时不冠。至如汲黯，不冠不见也。上尝坐武帐中，黯前奏事，上不冠，望" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15550.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>服用部·卷一</b></span>
<a href="javascript:PlayBookv(15550)" style="margin-left:5px;"><img alt="" height="16" id="speakerimgBookv15550" src="/img/speaker.png" width="16"/></a>
<span id="bookvPlay15550" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○帐</p>
<p>　　《释名》曰：帐，张也，张施於床氏也。小帐曰斗，形如覆斗也。</p>
<p>　　《尔雅》曰：帱谓之帐。</p>
<p>　　《史记》曰：丞相公孙弘燕见，上或时不冠。至如汲黯，不冠不见也。上尝坐武帐中，黯前奏事，上不冠，望见黯，避帐中，使人可其奏。其见敬礼如此。</p>
<p>　　《汉书》曰：东方朔曰："陛下诚能用臣朔之计，推甲乙之帐，(甲乙，帐名。瓒曰：造甲乙之帐，缀以随珠。)燔之於四达之衢。"</p>
<p>　　《东观汉记》曰：冯鲂，永平中，上行幸诸国，敕鲂车驾发后将缇骑宿玄武门复道上，诏："南宫复道，多恶风寒，老人居之且病靡苦。(音肥。风病。)内者多取帷帐，东西竟塞诸窗，望令致密。"</p>
<p>　　《汉官仪》曰：祭天有绀幄帐。</p>
<p>　　《魏略》曰：大秦国金织成五色帐，又以明月夜光珠为帐。</p>
<p>　　又吴时《外国传》云：斯条国王作白珠交结帐。</p>
<p>　　《魏志》曰：吕布将辞袁绍还洛，绍欲煞之。明日，当发，绍遣甲兵三十人，辞以送布。布使止於帐侧，伪使人於帐中鼓筝。绍兵卧，布无何出去而兵不觉。夜半，兵起，乱斫布床被，谓为己死。明旦，绍讯问，知布尚在。(事见《乐部》。)</p>
<p>　　又曰：太祖帷坏即补纳。</p>
<p>　　又曰：典韦拜都尉，太祖引置左右将亲兵数百人常绕帐，昼立侍终日，夜宿帐左右。</p>
<p>　　又曰：曹爽从帝朝高平陵，司马宣王语弟孚曰："陛下在外，不可露宿。送帐幔诣行在所也。"</p>
<p>　　《吴志》曰：蒋钦字公希，拜左护军。权尝入其内，母疏帐缥被。权叹其贵而守约，敕御府为母作锦被段易帷帐。</p>
<p>　　《晋令》曰：锦帐为禁物。</p>
<p>　　《晋后略》曰：张方兵入洛，御宝、织成、流苏、武帐，皆割分为马〈革戋〉矣。</p>
<p>　　《晋令》曰：元帝时，有奏太极殿施绛帐。帝诏曰："汉文以上书皂囊为帷，冬可青布，夏青疏。"</p>
<p>　　又曰：桓玄小会，於西堂殿施绛绫帐，镂黄金龙衔五色羽葆流苏。群臣切相语曰："此颇似轜车，亦王莽仙盖之流。"</p>
<p>　　沈约《宋书》曰：高祖围广固，夜忽有鸟，大如鹅，苍黑色，飞入高祖帐中。胡蕃起贺曰："苍黑，胡虏之色。胡虏归我，大吉之祥也。"明旦攻城，陷之。</p>
<p>　　《齐书》曰：高祖俭素，内殿施黄纱帐。</p>
<p>　　又曰：吐谷浑王河南，其国多善马，有屋宇，杂以百子帐，即穹庐也。</p>
<p>　　《隋书》曰：炀帝北巡，欲夸戎狄，令宇文恺为大帐，其下坐数千人。帝大悦，赐物千段。又造观风行殿，上容侍卫者数百人，离合为之，下施轮轴推移，倏忽有若神功。戎狄见之，莫不惊骇。</p>
<p>　　《唐书》曰：高祖时吴王杜伏威献竹帐，上以劳人不授。</p>
<p>　　又曰：始毕可汗衙帐无故自破，高祖曰："此何祥也？"内史令萧瑀进曰："昔魏文帝幸许昌，城门无故自坏，帝恶之而返，其年文帝崩。始毕帐坏，即其类也。"高祖然之。</p>
<p>　　《抱朴子》曰：蔡伯喈到江东，得《论衡》。中国诸儒觉其谈论更远，嫌得异书。求其帐中隐处，果得之。</p>
<p>　　《傅子》曰：太祖武皇帝(魏武帝。)愍嫁娶之僣上，公主適人不过皂帐。</p>
<p>　　《郭子》曰：许侍中、顾司空俱作王丞相从事，常夜在丞相许戏，二人欢极，丞相便使入己帐中眠。顾至晓，犹展转不得熟寐，许上床便大鼾。丞相语诸客曰："此中亦是难眠处耳。"</p>
<p>　　《东宫旧事》曰：皇太子纳妃，有熟绛绫帐绛绢幄。</p>
<p>　　又曰：东齐夏施乌纱单帐，四率坊、洗马坊乌练帐。</p>
<p>　　《三辅事》曰：秦时奢侈，绨帐绮绣，土被朱紫。</p>
<p>　　《汉武故事》曰：上以琉璃珠玉明月夜光，杂错天下珍宝为甲帐，其次为乙帐。甲以居神，乙以自居。</p>
<p>　　桓谭《新论》曰：李少君置武帝李夫人神影於帐中，令帝观见之。</p>
<p>　　《燕丹太子》曰：秦始皇置高渐离於帐中击筑。</p>
<p>　　又时《外国传》曰：斯调王作白珠交结帐、金床氏天竺佛精舍。天竺王见珠圆好，意欲留焉，臣下谏，乃止。</p>
<p>　　《拾遗录》曰：蜀先王廿后坐於白绢帐中，於外望之，如月下聚雪。</p>
<p>　　《益都耆旧传》曰：翟辅上事云："汉文帝连上事书囊以为帐，恶闻纨素之声。"</p>
<p>　　《神仙传》曰：茅君当授神灵之职，众宾皆至。忽然有素缣帐於屋下，敷数重白毡，金案玉杯，人皆饱醉。</p>
<p>　　又曰：茅君仙去，民为立庙，茅在帐中与人言。</p>
<p>　　《邺中记》曰：石虎御床辟方三丈，冬月施熟锦流苏斗帐，四角安磋囵龙头衔五色流苏。或用青綈光锦，或用绯綈登高文锦，或用紫綈大小锦，絮以房子绵百二十斤，白绨为里，名为里复帐。帐四角安磋囵银凿金香炉，以石墨烧集和名香。帐顶上安金莲花，花中悬金薄织成碗囊。春秋但锦帐，表以五色，总为夹帐。夏用纱罗或綦文丹罗，或紫縠文为单帐。</p>
<p>　　邓德时《南康记》曰：阳道士葬岩室，经数年，尸犹俨然葛帐覆之。</p>
<p>　　《幽明录》曰：晋朱黄祖奉亲至孝。母病笃，天汉开明，有一老翁将小儿持箱自通，即以两丸药赐母，服之，患顿消，因停宿。夜中厅事上有五色气祭天，琴歌清好。祖往视之，翁坐斗帐裹，四角及顶上各有一大珠，形如鹅子，明彩炫耀。</p>
<p>　　《马融别传》曰：融为通儒，善鼓琴，好吹笛。达生任性，不拘儒者节，居宇器服多在侈饰。常坐高堂，施绛纱帐。前授生徒，后列女乐，弟子次相传授，鲜有入其室者。</p>
<p>　　《风俗通》曰：灵帝好胡服帐，京师皆竞为之。后董卓拥胡兵掠宫掖。</p>
<p>　　《语林》曰：刘植诣石崇，如厕，见有绛文帐大床，茵褥甚丽。不得行，乃更如他厕。</p>
<p>　　《俗说》曰：桓玄在南州，妾当产，畏风，应须帐。桓曰："不须作帐，可以到夫人故帐与之。"</p>
<p>　　《世说》曰：郄超为桓温参军。时谢安王坦之尝诣温，温令超帐中卧听论事，风动帐开，见超。安笑曰："郗生可谓入幕之宾矣。"</p>
<p>　　又曰：卞范为丹阳，羊孚於南州暂还。往卞许云："卞疾动不堪坐。"卞便开帐衤弗褥，羊迳上卞大床，枕入被下，乃回坐倾〈月来〉，移辰达暮。羊去，卞执手，曰："我弟一理其卿，卿莫负我。"</p>
<p>　　魏武《遗令》曰：吾与妓女皆着铜雀台上，施六尺床练帐。月朝十五，辄向帐作乐。</p>
<p>　　古诗曰：红罗复斗帐，四角垂香囊。</p>
<p>　　柴子大《七折》曰：锦衾内设，罗帱缋帐也。</p>
<p>　　较型《别赋》曰：春宫闷此青苔色，秋帐含兹明月光。</p>
<p>　　孔稚珪《北山文》曰：蕙帐空兮夜鹤怨，山人去兮晓猿惊。</p>
<p>　　《离骚》曰：翡翠羽帐饰高堂。</p>
<p>　　刘玄休诗曰：罗帐延秋月。</p>
<p>　　○幔</p>
<p>　　《说文》曰：幔，幕也。</p>
<p>　　《释名》曰：幔，幔相连缀之言也。</p>
<p>　　《广雅》曰：幔，掩也。</p>
<p>　　《东观汉记》曰：岑彭与吴汉围隗嚣，壅谷水，以缣幔盛土为堤灌城。</p>
<p>　　《宋书》曰：晋安王子勋叛逆，取所乘车除脚以为辇。其夕有鸮集其幔。</p>
<p>　　《梁书》曰：曹景宗为扬州刺史，性躁动，不能沉默。出行常欲褰车帷幔，左右辄谏以位望隆重，人所具瞻，不宜然。景宗谓所亲曰："我昔在乡里平泽中逐獐，数肋射之，此乐使人忘死，不知老之将至。今来扬州作贵人，动转不得，路行开车幔，小人辄言'不可开'，置车中如三日新妇，此悒悒使人无气。"</p>
<p>　　又曰：柳惔(音谈)甚重妇，颇成畏惮。性爱音乐，女妓精丽，略不敢视。仆射张稷与惔狎密，而为惔妻所敬。稷每诣惔，必先相闻夫人。惔每欲见妓，但因稷请奏。其妻隔幔坐，妓然后出，惔因得留目。</p>
<p>　　《六韬》曰：将冬不服裘，夏不操扇，天雨不张帐盖，名曰礼。将不躬礼，尾馛知士卒寒暑也。</p>
<p>　　《军令》曰：战时皆取舡上布幔布衣渍水中，积聚之，贼有炬火、火箭，以掩灭之。</p>
<p>　　《拾遗录》曰：周穆王时鸾章锦幔者，摩连国献焉，锦文如鸾翔。</p>
<p>　　又曰：吴主赵夫人巧妙无双，权居昭阳宫，倦暑，乃褰紫绢之帷。夫人曰："此不足贵也。"权使夫人厝其思焉。答曰："妾欲穷虑尽思，能使下绢帷而清风自入，视外无有蔽碍。列侍者飘然自凉，若驭风而行。"权称善。夫人乃析发，以神胶续之。神胶出郁夷国，接弓弩之弦，百绝百续。乃织为罗縠，累月而成，裁之为幔。内外视之，飘飘如烟气，轻动而房内自凉。时权尚军旅，常以此幔自随，以为征幕。舒之则广纵一丈，卷之内文漆枕中，谓之"丝绝"。</p>
<p>　　《秦记》曰：苻坚以太常韦逞母宋传其父业，得《周官音义》，乃就家立讲堂。书生百人，隔纱幔而授业焉。</p>
<p>　　《陆机别传》曰：机梦黑幔绕车，手决不开，至明见诛。</p>
<p>　　《世说》曰：庾太尉亮有儿，年数岁，温太贞常隐幔怛之。(怛，惊也。)此儿神色恬然，乃徐跪曰："君侯何以为论者？"乃谓："不减亮。"</p>
<p>　　王融《咏幔诗》曰：幸得与珠缀，幂历君之楹。日映不辞卷，风来辄自轻。每聚金炉气，时驻玉琴声。但愿置樽酒，兰釭当夜明。</p>
<p>　　○幌(《说文》作櫎)</p>
<p>　　《说文》曰：櫎，帷，屏风之属。</p>
<p>　　《晋惠帝起居注》曰：有云母幌。</p>
<p>　　《邺中记》曰：石虎太武殿西有昆华殿，閤上辄开大窗，皆绛纱幌。</p>
<p>　　华延隽《洛阳记》曰：洛阳城十八观，皆笼云母幌。</p>
<p>　　○帱</p>
<p>　　《说文》曰：帱，单帐也。</p>
<p>　　谢承《后汉书》曰：黄昌夏多蚊，贫无帱，佣债为作帱。</p>
<p>　　又曰：羊续为庐江太守，卧一幅布帱，帱穿败，糊纸补之。</p>
<p>　　《淮南子》曰：楚将子发求伎道之士，楚有善为偷者，愿以伎自效，子发礼之。后齐伐楚，偷乃夜解齐将之帱，献之子发，因复还之，齐将惧而退。</p>
<p>　　《楚辞》曰：翡翠帱高堂，纱版玄玉梁。</p>
<p>　　又曰：翡翠珠被(被，烂衾。)齐光弱，阿拂壁罗帱张？"</p>
<p>　　马融《广成颂》曰：张云帆，施霓帱。</p>
<p>　　曹植《九咏》曰：蕙帱兮荃床。</p>
<p>　　○床幨</p>
<p>　　《通俗文》曰：障床曰幨。(沧芪切。)</p>
<p>　　《释名》曰：床前帷曰幨。幨，垂也。</p>
<p>　　《东宫旧事》曰：皇太子纳妃，有录石绮绢裹床幨二。</p>
<p>　　○青庐</p>
<p>　　《世说》曰：魏武帝少时常与袁绍，好为游侠。观人新婚，因潜入主人园中，夜叫呼云："偷！"青庐中人皆出观。帝乃抽刀劫新妇，与绍还出。失道棘林中，绍不能动。帝复大叫："偷人今在此！"绍惶迫，自掷出，遂俱免。</p>
<p>　　《唐书》曰：建中中议公主出降之仪曰："近代设毡帐，择地而置，此乃北胡穹庐之制，不可以为佳。宜于堂室中置帐，以紫绫缦为之。"</p>
</div>
</div>
<div class="bookvmiddle">
<a href="/guwen/bookv_15549.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15551.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
