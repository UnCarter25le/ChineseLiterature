
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·虫豸部·卷三_古诗文网
</title>
<meta content='○莎鸡《毛诗·豳·七月》曰：六月莎鸡振羽。(莎鸡羽成而振迅之。)陆机《毛诗疏义》曰：莎鸡，如蝗而班色，翅数重，下翅正赤，或谓之天鸡。六月飞而振羽，"索' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15797.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>虫豸部·卷三</b></span>
<a href="javascript:PlayBookv(15797)" style="margin-left:5px;"><img alt="" height="16" id="speakerimgBookv15797" src="/img/speaker.png" width="16"/></a>
<span id="bookvPlay15797" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○莎鸡</p>
<p>　　《毛诗·豳·七月》曰：六月莎鸡振羽。(莎鸡羽成而振迅之。)</p>
<p>　　陆机《毛诗疏义》曰：莎鸡，如蝗而班色，翅数重，下翅正赤，或谓之天鸡。六月飞而振羽，"索索"声，幽州人谓之蒲错也。</p>
<p>　　《尔雅》曰：翰，天鸡也。(孙炎注曰：小虫，黑身，赤头，一名莎鸡。郭璞症曰：一名摴鸡也。)</p>
<p>　　《广志》曰：莎鸡，似蚕蛾而五色，赤曰犨鸡。</p>
<p>　　○螽斯</p>
<p>　　《毛诗·螽斯》曰：《螽斯》，后妃子孙众多也，言若螽斯，不妒忌，则子孙众多也。螽斯羽，诜诜兮。(螽斯，蜙蝑也。)</p>
<p>　　《毛诗·豳·七月》曰：五月斯螽动股。(斯螽，蜙蝑也。)</p>
<p>　　○蜙蝑</p>
<p>　　陆机《毛诗疏义》曰：《尔雅》云："螽斯，蜙(宣龙切。)蝑(相鱼切。)也。"杨雄云："舂黍也，幽州谓之舂箕。角长，青色，斑黑，其股似玳瑁文。五月中以两股相瑳作声，闻数十步。"</p>
<p>　　《毛诗题纲》曰：螽斯，孟松蝑，一名舂黍，似蝗而小，青色，长股而鸣。喻后妃之性不妒忌，子孙众多。</p>
<p>　　《尔雅》曰：蜤(音斯。)螽，蜙蝑。(郭璞症曰：蜙〈虫从〉也，俗呼蝽〈虫黍〉。)</p>
<p>　　○蝙蝠</p>
<p>　　《春秋运斗枢》曰：摇光携则服翼，两头并翔。废江淮山渎之祠，摇光不明，服翼九足。(服翼，附鼠也。)</p>
<p>　　《孝经援神契》曰：蝙蝠伏匿，故夜食。</p>
<p>　　《尔雅》曰：蝙蝠，服翼也。(齐人呼为蟙〈虫墨〉，或谓之仙鼠。职墨二音。)</p>
<p>　　《抱朴子》曰：千岁蝙蝠，色如白雪，集则倒悬，脑重故也。此物得而阴乾，末服之，令人寿四万岁。</p>
<p>　　《玄中记》曰：百岁伏翼，其色赤，止则倒悬。千岁伏翼，色白，得食之，寿万岁。</p>
<p>　　《水经》曰：交州丹水亭下有石穴，甚深，未常测其远近。穴中蝙蝠大者如乌，多倒悬。得而服之，使人神仙。</p>
<p>　　《荆州记》曰：宜都夷道县有石穴，穴中有蝙蝠，如乌，多倒悬。</p>
<p>　　崔豹《古今注》曰：蝙蝠，一名仙鼠，又曰飞鼠。五百岁则色白脑重，集物则头垂，故谓倒挂鼠。食之得仙。</p>
<p>　　《幽明录》曰：淮南郡有物髡人发。太守朱诞曰："吾知之矣，多置黐(音离。)以途壁。"夕，有数蝙蝠大如鸡，集其上不得去，杀之乃绝。屋檐下已有数百人头髻。</p>
<p>　　范注《治疟方》曰：蝙蝠七枚，合捣五百下。发日鸡鸣服一丸，乩晷一丸。遇发，乃与粥清一升耳。</p>
<p>　　○守宫</p>
<p>　　《毛诗·节·正月》曰：哀今之人，胡为虺蜴？(蜴，螈也。虺、蜴之性，见人则走。)</p>
<p>　　陆机《毛诗疏义》曰：蜴，一名荣原，水蜴也，或谓之〈虫虎〉蜼(音濉。)蛇医。如蜥蜴，青绿色，大如指，形状可恶也。</p>
<p>　　《春秋考异邮》曰：土胜水，故守宫食虿。(宋均曰：守宫生於土，虿藏物，属坎，水也。)</p>
<p>　　《尔雅》曰：蝾螈，蜥蜴。晰蜴，蝘蜓。蝘蜓，守官也。(转相解，博异语，别四名也。)</p>
<p>　　《汉书·东方朔传》曰：武帝置守宫盆下，使射之。朔曰："臣以为龙，又无角；谓之为蛇，又有足。跂跂脉脉，善缘壁，若非守宫，即蜥蜴。"上曰："善"。赐帛十匹。</p>
<p>　　《抱朴子》曰：谓蜥蜴为神龙者，非但不识神龙，亦不识蜥蜴。</p>
<p>　　又曰：沙砾无量，而珠璧甚鲜；鸱隼屯飞，而鸾凤罕出；虺蜥盈薮，而虬龙希睹。</p>
<p>　　王充《论衡》曰：禹南济於江，黄龙负舟。舟中人人五色无主，禹乃笑而称曰："我受命於天，竭力以劳万民。生，寄也；世，归也。视龙，犹蝘蜓也。"龙去而亡患。</p>
<p>　　扬雄《方言》曰：秦晋四夏谓之守宫，其在泽者谓之蜥蜴，南楚谓之蛇医，或谓之蝾螈，北燕谓之祝蜒。桂林掷晷，守宫大而能鸣者谓之蛤蚧。</p>
<p>　　许慎《说文》曰：荥蚖，蛇医，以注鸣者也。在壁曰蝘蜓，在草曰蜥蜴。蜥蜴，守宫也。</p>
<p>　　《淮南万毕术》曰：守宫途齐，妇人无子。取守宫一枚置瓮中，及蛇衣，以新布密裹之，悬於阴处。百日，治守宫、蛇衣，分等以唾和之，途妇人齐，磨令温，即无子矣。</p>
<p>　　又曰：守宫饰挪帝，有文章。取守宫新合阴阳者牝牡各一，藏之瓮中，阴乾，百日以饰挪帝，则生文章。与男子合阴阳，辄灭去。</p>
<p>　　又曰：取七月七日守宫阴乾之，治合，以井花水和，途女人身，有文章，则以丹途之，不去者不淫，去者有奸。</p>
<p>　　徐怀远《南越志》曰：成阳县树多守宫，大者能鸣，谓之蛤蚧。</p>
<p>　　郭义恭《广志》曰：守宫，鳞色如蛇，而四足，似蝘蜓，有尺馀蝘蜓，有屋壁间者，有草野者，有石上者。</p>
<p>　　《博物志》曰：蜥蜴或蝘蜓，以器养之，食以朱砂，体尽赤。所食满七斤，捣万杵，以点女人支体，终身不灭，故号曰守宫。</p>
<p>　　崔豹《古今注》曰：蝘蜓，一曰守宫，一曰龙子，善於树上捕蝉食之。其长细五色者，名为蜥蜴；其短大者，名为蝾螈，一曰蛇医。大者长三尺，其色玄绀，善魅人，一曰玄螈，一名绿螈。</p>
<p>　　曹叔雅《异物志》曰：鱼跳跃，则蜥蜴从草中下，稍相依近，便共浮水上而相合。事竟，鱼还水底，蜥还草中。</p>
<p>　　干宝《搜神记》曰：淮南书佐刘雅，梦见青蜥蜴从屋栋落其腹内。因苦腹痛。</p>
<p>　　《梦书》曰：守宫为寡妇，著垣墙也。梦见守宫，忧寡妇人也。</p>
<p>　　《吴氏本草经》曰：石龙子，一名守宫，(一名石蜴。)一名山龙子。</p>
<p>　　扬子云《解嘲》曰：今子乃以鸱枭而笑凤皇，执蝘蜓而嘲龟龙，不亦病乎？</p>
<p>　　○蜣螂</p>
<p>　　《尔雅》曰：蛣蜣，蜣螂也。(郭璞注曰：黑甲虫，啖粪者也。)</p>
<p>　　张揖《广雅》曰：天柱，蜣螂也。(一作天杜。)</p>
<p>　　许慎《说文》曰：蜣螂，一曰天柱。</p>
<p>　　《冲波传》曰：蜣螂无鼻而闻香。</p>
<p>　　《抱朴子》曰：玄蝉洁饥，不羡蜣螂秽饱。</p>
<p>　　郭义恭《广志》曰：交州无蜣螂。</p>
<p>　　崔豹《古今注》曰：蜣螂能以土包粪，转而成丸，庄周所谓"蛣蜣掷昵，在於转丸"者也。(一名蜣螂。)一名结蜣，一名弄丸，一名转丸。</p>
<p>　　《梦书》曰：蜣螂为忧财辅以行者。梦见蜣螂，忧财粮也。</p>
<p>　　○白鱼</p>
<p>　　《尔雅》曰：蟫，(音淫。)白鱼也。(衣、书中虫，一孟丙鱼。音丙。)</p>
<p>　　张揖《广雅》曰：白鱼，蛃鱼也。</p>
<p>　　《齐书》曰：明帝初有疾，无辍听览，群臣莫知。及疾笃，敕台省府署求白鱼以为药，外始知之。</p>
<p>　　《本草经》曰：白鱼，一名衣鱼，治妇人疝疵、小便不利、小儿头中风、项僵，皆宜摩之。生咸阳。</p>
<p>　　《吴氏本草经》曰：衣中白鱼，一孟覃。</p>
<p>　　《范汪方》曰：治小便不利，取白鱼二七，捣之，令糜烂，分为数丸，顿服之，即通也。</p>
<p>　　○螳螂</p>
<p>　　《易通系卦》曰：螳螂搏蝉之虫，乘寒而杀物，自隐蔽而有所害，捕搏之像也。</p>
<p>　　《周书时训》曰：芒种之日，螳螂生。不生，是谓阴息。</p>
<p>　　《韩诗外传》曰：齐庄公出猎，有螳螂举足将搏其轮，问其御曰："杆何虫？"对曰："杆螳螂也，为虫知进而不知退，不量力而轻就敌。"公曰："杆为天下勇士矣。"回车避之，勇士归焉。(《淮南子》同。)</p>
<p>　　又曰：楚庄王将伐晋，告大夫："有谏者死！"孙叔敖曰："臣园中有榆，榆上有蝉。蝉方奋翼悲鸣，不知螳螂在后，欲决狞蘘食之；螳螂方取蝉，不知黄雀在其后也。"</p>
<p>　　《礼记·月令》曰：仲夏之月，螳螂生。(蔡邕《月令章句》曰：螳螂，虫名，食蝉，杀虫。)</p>
<p>　　郑玄《礼记注》曰：螳螂，螵蛸母也。王瓒曰："《尔雅》云：'莫貉，螳螂。'同类物色也。今沛鲁以南谓之螳螂，燕赵之际谓之食疣，齐兖以东谓之马敷。</p>
<p>　　《尔雅》曰：莫貉，螳螂，蛑。(螳螂，有斧虫，江东呼为石螂。蛑，音谋。貉，户各反。)不过，蟷蠰，(蟷蠰，螳螂别名。堂、襄二音。)其子蜱蛸。(一孟尃蟭，螳蠰卵也。蜱章裨。〈虫尃〉音搏。蟭音焦。)</p>
<p>　　张揖《广雅》曰：羊羊、蜕蚘，螳螂也。博焦，夷；冒焦，螵蛸也。</p>
<p>　　华峤《后汉书》曰：蔡雍在陈留。其邻人有以酒食召雍者，比至而酒酣焉。客有弹琴於屏，雍至门，潜听之，曰："嘻！以乐召我而有杀心，何也？"遂反。将命者告主人曰："蔡君向来至门而去。"主人遽自追而问其故，雍具以告。弹琴者曰："我向鼓弦，见螳螂方向鸣蝉，蝉将去未飞，螳螂为之一前一却。吾心耸然，惟恐螳螂失之也。此岂为杀心而形於声者乎？"雍曰："杆足以当之矣。"</p>
<p>　　《吴越春秋》曰：吴王夫差令於邦中曰："寡人欲伐齐，敢有谏者死！"太子友因讽谏以激於王，以清旦怀丸挟弹从后园而来，衣浃履濡，吴王夫差怪而问之，太子对曰："臣游后园，闻秋蝉之鸣，往而观之，秋蝉登高树，自以为安，不知螳螂超枝缘条、曳要举刃，欲哺其形也。螳螂贪心纬缠，志在有利，不知黄雀盛缘茂林，徘徊枝叶，欲啄螳螂也。"</p>
<p>　　《庄子》曰：庄周游於雕陵之樊，睹一异鹊，自南方来者，执弹而留之。(宿留，伺蒲般也。)睹一蝉，方得美荫而忘其身。螳螂执翳且搏之，(执草以自翳。)见得而忘其形。异鹊从而利之，见利而忘其真。(真，身也。)庄周怵然曰："噫！物固相累，二类相召也。"捐弹而反走。</p>
<p>　　又曰：螳螂怒臂以当车辙，不知不胜任也，是才之美者也。(司马彪曰：非不有美才，顾不胜任耳。)</p>
<p>　　扬雄《方言》曰：螳螂谓之髡，或谓之丁，或谓之羊羊。(郭璞注曰：匠箔东呼龁肮。案，《尔雅》丁应下属，《方言》依此，失其旨。)</p>
<p>　　许慎《说文》曰：螳螂，不过也，一孟当蠰，一名研父。</p>
<p>　　邯郸氏《笑林》曰：楚人居贫，读《淮南方》，得螳螂伺蝉，自鄣叶可以隐形。遂於树下仰取叶，螳螂执叶伺蝉以摘之，叶落树下，树下先有落叶，不能复分别，扫取数斗归，一一以叶自鄣。问其妻曰："汝见我不？"妻始时恒答言见，经日乃厌倦不堪，绍云不见，嘿然大喜。赍叶入市，对面取人物，吏遂缚诣县。县官受辞，自说本末。官大笑，放而不治。</p>
<p>　　《梦书》曰：螳螂为亡人蔽匿草也。梦见螳螂，忧亡命者，</p>
<p>　　范子《计然》曰：螵蛸出三辅，上价三百。</p>
<p>　　《吴氏本草经》曰：桑蛸，条，蚀〈疒尤〉。一名害焦，一名致神农，咸，无毒。</p>
<p>　　成公绥《螳螂赋》曰：氆翼应时，延颈鹄望。推翳俟前，翘翼高抗。鸟伏蛇腾，鹰击隼放。俯飞蝉而奋猛，跃蟪蛄而逞壮。距车轮而轩翥，固齐侯之所尚。</p>
<p>　　郭璞《螳螂赞》曰：螳螂气虫，挥斧奋臂。当辙不回，勾践是避。勇士致毙，励之以义。</p>
<p>　　○蝍蛆</p>
<p>　　《春秋考异邮》曰：土胜水，故蝍蛆搏蛇。(宋均曰：蝍蛆生土蛇藏物，属校坎。坎，水也，为隐伏。)</p>
<p>　　《尔雅》曰：莛藜，蝍蛆。(郭璞注曰：似蝗，大腹，长角，能食蛇脑。)</p>
<p>　　张揖《广雅》曰：蝍蛆，吴公也。</p>
<p>　　《庄子》曰：蝍蛆甘带。(司马彪曰：带，小蛇也。蝍蛆喜食其眼。)</p>
<p>　　《抱朴子》曰：南人入山，皆以竹管盛活吴公。吴公知有蛇之地，便动作於管中，如此，则草中便有蛇也。吴公见蛇，能以气禁之，蛇即死。</p>
<p>　　《淮南子》曰：月照天下，蚀於蟾蜍；螣蛇游雾，而殆蝍蛆。(蟾诸，月中虾蟆也，食月，故曰食於蟾诸。蝍蛆，盖吴公也。殆，犹畏也。)</p>
<p>　　沉怀远《南越志》曰：绥定县多吴公。其大者能以气吸蜥蜴。</p>
<p>　　刘欣期《交州记》曰：大吴公出徐闻县界。取其皮，可以冠鼓。(《宋永初记》亦同。)</p>
<p>　　沉莹《临海异物志》曰：晋安东南吴屿山，吴公千万积聚。或云：长丈馀以作脯，味似大虾。</p>
<p>　　《岭南异物志》曰：珠崖人，每清明见海中远山罗列皆如翠屏，而东西不定，悉吴公也。</p>
<p>　　《岭表录异》曰：蜈蚣，《南越志》云："阁者，其皮可以鞔鼓。取其肉曝为脯，美於牛肉。"又云："长数丈，能啖牛。俚人或遇之，则鸣鼓燃火炬以驱逐之。"</p>
<p>　　陶潜《续搜神记》曰：爰游道人，清苦沙门也。剡县有一家事蛊，人啖其食饮，无不吐血死。游诣之，主人下食，游依常咒愿，一双吴公，长尺馀，便於盘中跳走。游快饮食，安然无他。</p>
<p>　　王琰《冥祥记》曰：沙门安法开者，北人也。常见吴公长三尺自屋堕地，旋徊而去。</p>
<p>　　葛洪《遐观赋》曰：吴公大者长百步，头如车箱可畏恶。越人猎之，屠裂取肉，白如瓠，称金争买为羹炙。</p>
</div>
</div>
<div class="bookvmiddle">
<a href="/guwen/bookv_15796.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15798.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
