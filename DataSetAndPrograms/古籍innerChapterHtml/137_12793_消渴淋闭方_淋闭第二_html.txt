
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·消渴淋闭方·淋闭第二_古诗文网
</title>
<meta content="（论一首 方四十九首 证一首 灸法十五首）论曰∶热结中焦则为坚，下焦则为溺血，令人淋闭不通，此多是虚损人，服大散，下焦客热所为。亦有自然下焦热者，但自少，可善候之。凡气淋之为病，溺" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12793.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>消渴淋闭方·淋闭第二</b></span>
<a href="javascript:PlayBookv(12793)" style="margin-left:5px;"><img alt="" height="16" id="speakerimgBookv12793" src="/img/speaker.png" width="16"/></a>
<span id="bookvPlay12793" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　<span style="font-family:FangSong_GB2312;">　（论一首 方四十九首 证一首 灸法十五首）</span></p>
<p>　　论曰∶热结中焦则为坚，下焦则为溺血，令人淋闭不通，此多是虚损人，服大散，下焦客热所为。亦有自然下焦热者，但自少，可善候之。</p>
<p>　　凡气淋之为病，溺难涩常有余沥，石淋之为病。茎中痛溺不得卒出。膏淋之为病，尿似膏自出。劳淋之为病，劳倦即发痛引气冲下。热淋之为病，热即发，甚则尿血，治之皆与气淋同。凡人候鼻头色黄者，小便难也。</p>
<p>　　<strong>地肤子汤<br/>　　治下焦结热，小便赤黄不利，数起出少，茎痛或血出，温病后余热及霍乱后当风取热，过度饮酒房劳，及行步冒热冷冻饮料逐热，热结下焦及散石热动关格，小腹坚，胞胀如斗，有此诸淋，悉治之立验方。</strong></p>
<p>　　地肤子（三两） 知母 黄芩 猪苓 瞿麦 枳实（一作松实） 升麻 通草 葵子 海藻（各</p>
<p>　　上十味为末，以水一斗，煮取三升，分三服，大小便皆闭者加大黄三两。女人房劳，肾中有热，小便难不利，小腹满痛，脉沉细者，加猪肾一具。（崔氏云∶若加肾，可用水一斗五升先煮肾，取一斗汁，纳药煎之。《短剧方》不用枳实。）</p>
<p><strong>　　治百种淋，寒淋、热淋、劳淋，小便涩，胞中满，腹急痛方∶</strong></p>
<p>　　通草 石苇 甘草 王不留行（各二两） 冬葵子 滑石 瞿麦 白术 芍药（各三两）</p>
<p>　　上九味 咀，以水一斗，煮取三升，分三服。（《古今录验》有当归二两，治下筛，以麦粥清服方寸匕，日三。）</p>
<p>　<strong>　又方</strong> 滑石 石苇 栝蒌根（各二两）</p>
<p>　　上三味治下筛，大麦饮服方寸匕，日三。</p>
<p><strong>　　治诸种淋方∶</strong></p>
<p>　　葵根（八两） 茅根 石首鱼头石（各三两） 甘草（一两） 通草（二两） 贝子（五合） 大麻根（五两）</p>
<p>　　上七味为末，以水一斗二升，煮取五升，分五服，日三夜二，亦主石淋。<br/>　　<br/>　<strong>　又方</strong> 榆皮 车前子 冬瓜子（各一升） 鲤鱼齿 桃胶 通草 地脉（各二两） 瞿麦（四两）</p>
<p>　　上八味 咀，以水一斗，煮取三升，分三服，日三。</p>
<p>　<strong>　又方</strong> 细白沙三升，熬令极热，以酒三升淋取汁，服一合。</p>
<p><strong>　　治淋痛方∶</strong></p>
<p>　　滑石（四两） 贝子（七枚，烧碎） 茯苓 白术 通草 芍药（各二两）</p>
<p>　　上六味为末，酒服方寸匕，日二服。十日瘥。</p>
<p>　　<strong>又方</strong> 葵子（五合） 茯苓 白术 当归（各二两）</p>
<p>　　上四味 咀，以水七升，煮取二升，分三服，日三。</p>
<p>　　<strong>又方</strong> 取猪脂，酒服三合，日三。小儿服一合，腊月者。</p>
<p><strong>　　治小便不利，茎中疼痛，小腹急痛者方∶</strong></p>
<p>　　通草 茯苓（各三两） 葶苈（二两）</p>
<p>　　上三味治下筛，以水服方寸匕，日三。</p>
<p>　　<strong>又方</strong> 蒲黄 滑石（各等分）</p>
<p>　　上二味治下筛，酒服方寸匕，日三。</p>
<p>　　治小便不利，膀胱胀，水气流肿方∶</p>
<p>　　水上浮萍曝干为末，服方寸匕，日三。</p>
<p>　<strong>　治小便不通方∶</strong></p>
<p>　　滑石（三两） 葵子（二两） 榆根白皮（一两）</p>
<p>　　上三味治下筛，煮麻子汁一升半，取一升以散二方寸匕和，分三服，即通。</p>
<p>　<strong>　又方</strong> 水四升洗甑带取汁，煮葵子，取二升半，分二服。</p>
<p>　　<strong>又方</strong> 胡燕屎 豉（各一合）</p>
<p>　　上二味捣，丸如梧子大，服三丸，日三。</p>
<p>　<strong>　又方</strong> 发去垢烧末，葵子一升，以饮服方寸匕，日三。</p>
<p>　　<strong>又方</strong> 石首鱼头石为末，水服方寸匕。日三。</p>
<p>　　<strong>又方</strong> 鲤鱼齿烧灰，酒服方寸匕，日三。</p>
<p>　<strong>　又方</strong> 石槽塞灰土，以井花水服之，日三。</p>
<p>　　<strong>又方</strong> 车前子一味为末，服方寸匕，日三，服百日止。</p>
<p>　<strong>　治卒不得小便方∶</strong></p>
<p>　　吞鸡子白取瘥。（葛氏云∶吞黄。）</p>
<p>　<strong>　又方</strong> 车前草（一把） 桑白皮（半两）</p>
<p>　　上二味 咀，以水三升，煎取一升，顿服之。</p>
<p><strong>　　治妇人卒不得小便方∶</strong></p>
<p>　　郁李仁二十枚蒸末，服之立下。（一本作杏仁二七枚）。</p>
<p>　<strong>　又方</strong> 紫菀为末，以井花水服三指撮，立通。血出者，四五度服之。</p>
<p>　　<strong>治黄胆后小便淋沥方∶</strong></p>
<p>　　猪肾（一具切） 茯苓（一斤） 瞿麦（六两） 车前根（切三升） 黄芩（三两） 椒目（三合绵裹） 泽泻 地肤子（各四两）</p>
<p>　　上八味 咀，以水二斗，煮车前取一斗六升，去滓，下猪肾，煮取一斗二升，去肾下药，煮取三升，分为三服。</p>
<p>　　<strong>治气淋方∶</strong></p>
<p>　　水三升煮舡底苔如鸭子大，取二升，顿服。</p>
<p>　　<strong>又方</strong> 水三升，煮豉一升，一沸去滓，纳盐一合，顿服，亦可单煮豉汁服之。</p>
<p>　　<strong>又方</strong> 捣葵子末，汤服方寸匕。</p>
<p>　<strong>　又方</strong> 空腹单茹蜀葵一满口。</p>
<p><strong>　　又方</strong> 熬盐热熨小腹，冷复易。亦治小便血。（《肘后方》治小便不通）。</p>
<p>　<strong>　灸法<br/></strong>　　脐中着盐，灸三壮。（葛氏治小便不通）。</p>
<p>　　气淋，灸关元五十壮。 又灸挟玉泉相去一寸半，三十壮。</p>
<p><strong>　　石淋方∶</strong></p>
<p>　　车前子二升，以绢袋盛，水九升，煮取三升，隔宿不得食，平旦空腹顿服之。石即出。</p>
<p>　　（《备急方》云∶治热淋）。</p>
<p>　<strong>　又方</strong> 取浮石使满一手许为末，水三升，醋一升，煮取二升，澄清，服一升，不过三服，石出。（淳酒煮之亦治嗽）。</p>
<p>　　<strong>又方</strong> 桃胶枣许大，夏以冷水三合，冬以汤三合，和服，日三。当下石子如豆卵，以石尽止。（亦治小儿痛淋。）</p>
<p>　<strong>　灸法<br/></strong>　　石淋，脐下三十六种病不得小便，灸关元三十壮。</p>
<p>　　又灸气门三十壮。</p>
<p>　　又灸水泉三十壮。（足大敦是也）。</p>
<p>　<strong>　治膏淋方∶</strong></p>
<p>　　捣 草汁三升，醋二合，和、空腹顿服之，当尿如小豆汁也。又浓煮汁饮，亦治淋沥，（苏澄用疗尿血。</p>
<p>　　治五劳七伤，八风十二痹，劳结为血淋，热结为肉淋，小便不通，茎中痛，及小腹痛不可忍者方∶</p>
<p>　　滑石 桂心 冬葵子 王不留行 通草 车前子（各二分） 甘遂（一分） 石苇（四分）</p>
<p>　　上八味治下筛，以麻子饮半升，和服方寸匕，日三。尿沙石出。（一方加榆白皮三分。）</p>
<p><strong>　　灸法<br/></strong>　　劳淋，灸足太阴百壮，穴在内踝上三寸，三报之。</p>
<p><strong>　　治热淋方∶</strong></p>
<p>　　葵根（切一升，冬用子，夏用苗） 大枣（二七枚）</p>
<p>　　上二味以水三升，煮取一升二合，分二服。热者加黄芩一两。出难加滑石二两。血者加茜根三两。痛者加芍药二两。</p>
<p><strong>　　又方</strong> 白茅根切四斤，以水一斗五升，煮取五升，服一升，日三夜二。</p>
<p>　<strong>　又方</strong> 常煮冬葵根作饮服之。</p>
<p>　　治血淋小便碜痛方∶</p>
<p>　　鸡苏（二两） 通草 滑石（各五两） 竹叶（一把） 生地黄（半斤） 小蓟根（一两）</p>
<p>　　上六味 咀，以水九升，煎取三升，去滓，温分三服。</p>
<p><strong>　　石苇散<br/>　　治血淋方。</strong></p>
<p>　　石苇 当归 蒲黄 芍药（等分）</p>
<p>　　上四味治下筛，酒服方寸匕，日三。</p>
<p><strong>　　又方</strong> 生大麻根十枚，以水五升，煮取二升，顿服。（亦治小便出血）。</p>
<p>　<strong>　又方</strong> 大豆叶一把，以水四升，煮取二升，顿服。</p>
<p>　　<strong>又方</strong> 葵子一升，以水三升煮汁，取一升，日三服。（亦治虚劳尿血）。</p>
<p><strong>　　灸法<br/></strong>　　血淋，灸丹田，随年壮。</p>
<p>　　又灸复溜五十壮。（一云随年壮）。</p>
<p>　　五淋不得小便，灸悬泉十四壮。穴在内踝前一寸斜行，小脉上是，中封之别名。</p>
<p>　　五淋，灸大敦三十壮。</p>
<p>　　卒淋，灸外踝尖七壮。</p>
<p>　　淋病九部诸疾，灸足太阳五十壮。</p>
<p>　　淋病不得小便，阴上痛，灸足太冲五十壮。</p>
<p>　　腹中满小便数起，灸玉泉下一寸，名尿胞。一名屈骨端。灸二七壮。小儿以意减之。</p>
<p><strong>　　治遗尿小便涩方∶</strong></p>
<p>　　牡蛎 鹿茸（各四两） 桑耳（三两，《录验》无） 阿胶（二两）</p>
<p>　　上四味 咀，以水七升，煮取二升，分二服，日二。</p>
<p>　　<strong>又方</strong> 防己 葵子 防风（各二两）</p>
<p>　　上三味 咀，以水五升，煮取二升半，分三服。作散服亦佳。</p>
<p>　　<strong>治小便失禁方∶</strong></p>
<p>　　以水三升煮鸡肠，取一升，分三服。</p>
<p>　　<strong>又方</strong> 取鸡 一具，并肠烧末，酒服。男雌女雄。</p>
<p>　<strong>　治尿床方∶</strong></p>
<p>　　取羊肚系盛水令满，线缚两头熟煮，即开，取中水顿服，立瘥。</p>
<p>　　<strong>又方</strong> 取羊胞盛水满中，炭火烧之尽熟，空腹服，不过四五度瘥。</p>
<p>　　<strong>灸法<br/></strong>　　遗尿失禁，出不自知，灸阴陵泉，随年壮。遗溺，灸遗道挟玉泉五寸。</p>
<p>　　又灸阳陵泉。</p>
<p>　　又灸足阳明，各随年壮。</p>
<p>　　小便失禁，灸大敦七壮。</p>
<p>　　又灸行间七壮。</p>
<p>　　尿床，垂两手两髀上，尽指头上有陷处，灸七壮。</p>
<p>　　又灸脐下横纹七壮。</p>
</div>
</div>
<div class="bookvmiddle">
<a href="/guwen/bookv_12792.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12794.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
