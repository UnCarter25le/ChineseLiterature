
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
三命通会·卷三·论天月德_古诗文网
</title>
<meta content="夫德者，利物济人、掩凶作善之谓也。天德者，谓周天有三百六十五度二十五分半，除十二宫分野，每宫各占三十度，共计三百六十度，外有五度二十五分半，散在十二佐宫甲、庚、丙、壬、乙、辛、丁、" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16378.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷三·论天月德</b></span>
<a href="javascript:PlayBookv(16378)" style="margin-left:5px;"><img alt="" height="16" id="speakerimgBookv16378" src="/img/speaker.png" width="16"/></a>
<span id="bookvPlay16378" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%b8%87%e6%b0%91%e8%8b%b1">万民英</a></p>
<div class="contson">
<p>　　夫德者，利物济人、掩凶作善之谓也。天德者，谓周天有三百六十五度二十五分半，除十二宫分野，每宫各占三十度，共计三百六十度，外有五度二十五分半，散在十二佐宫甲、庚、丙、壬、乙、辛、丁、癸、乾、坤、艮、巽，谓之神藏煞没。每宫各得四十四分，所以子午卯酉中有甲庚丙壬，辰戌丑未中有乙辛丁癸，寅申巳亥中有乾坤艮巽，此十二位宫，能回凶作善，乃曰天德也。月德者，乃三合所照之方，日月会合之辰，申子辰会酉出，庚入垣于壬；亥卯未会干出，丙入垣于甲；寅午戌会卯出，甲入垣于丙；巳酉丑会子出，壬入垣于庚，故壬甲丙癸谓之月德，而辰未戌丑四月，天德亦同属焉。盖日月照临之宫，凡天曜地煞，尽可制服，故可回凶作吉。阎东叟云：贵神在位，诸煞伏藏；二德扶持，众凶解散。凡命中带凶煞，得此二德扶化，凶不为甚；须要日上见，时上不犯克冲刑破，方吉。凡人得之，一生安逸，不犯刑，不逢盗，纵遇凶祸，自然消散。与三奇、天乙贵同并，尤为吉庆。或财官、印绶、食神、变德，各随所变，更加一倍之福。入贵格，主登科甲，得君宠任；或承祖荫，亦得显达。入贱格，一生温饱，福寿两全；纵有蹇滞，亦能守分固穷，不失为君子。女命得之，多为贵人之妻。《三命铃》云：天德者，五行福德之辰，若人遇之，主登台辅之位，更有月德并者，尤好；纵有凶煞，亦主清显。《子平赋》云：“印绶得同天德，官刑不犯，至老无殃”。是天德胜月德也。</p>
<p>　　考大统历，有天月德合，乃五行相契之辰。月备合，如正月丙与辛合，二月甲与己合，三月壬与丁合，四月庚与乙合，余照此。天德合，如正月丁与壬合，二月坤与巽合，三月壬与丁合，四月辛与丙合，余照此。</p>
<p>　　有月空，如寅午戌月壬，亥卯未月庚，申子辰月丙，巳酉丑月申。</p>
<p>　　有月厌，正月戊，二月酉，三月申，四月未，五月午，六月巳，七月辰，八月卯，九月寅，十月丑，十一月子，十二月亥。</p>
<p>　　有月煞，寅午戌月丑，亥卯未月戌，申子辰月未，巳酉丑月辰。</p>
<p>　　有天赦日，春戊寅，夏甲午，秋戊申，冬甲子，乃四时专气，生育万物，宥罪赦过。如人命聚一月德秀合空及四大吉时生，更遇天赦日，尤妙。</p>
<p>　　此外又有天喜神，春戊，夏丑，秋辰、冬未，遇者主欢欣。</p>
<p>　　有旌德煞，如寅午戌、丙日进，亥卯未、甲日时，申子辰、壬日时，巳酉丑、庚日时。</p>
<p>　　有旌钺煞，如寅午戌、寅时，亥卯未、亥时，甲子辰、申时，巳酉丑、巳时。又，寅午戌见辛，亥卯未见己，申子辰见丁，巳酉丑见乙，亦谓之旌德。经云：“一神主旌德，五世不贫穷；内有旌钺煞，将相及三公。”德钺相会，不贵即富。</p>
<p>　　又有一种旌钺煞，寅卯辰人见癸酉，巳午未人见癸卯，申酉戌人见戊子，亥子丑人见戊午，乃四时专主诛戮之神，庶人主徒配；克本命，主恶死。</p>
<p>　　又有一种三公煞，寅午戌人壬子，巳酉丑人丙午，申子辰人乙卯，亥卯未人辛酉，乃坐四方专气来克生年，为五行毒气，庶人犯之，主非横恶死。若旌钺更与三公煞会同一位，主殊贵。今之谈命者论月德而诸煞不论，自是偏见，因并及之。</p>
</div>
</div>
<div class="bookvmiddle">
<a href="/guwen/bookv_16377.aspx">上一章</a>
<a href="/guwen/book_192.aspx" style="border:0px;line-height:27px; height:27px;">目录</a>
<a href="/guwen/bookv_16379.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
