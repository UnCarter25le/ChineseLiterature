
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·人事部·卷六十四_古诗文网
</title>
<meta content='○谦《易·谦卦》曰：《谦》亨。君子有终。吉。彖曰："天道下济而光明，地道卑而上行，天道亏盈而益谦，地道变盈而流谦，鬼神害盈而福谦，人道恶盈而好谦。谦，尊而光，卑' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15274.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>人事部·卷六十四</b></span>
<a href="javascript:PlayBookv(15274)" style="margin-left:5px;"><img alt="" height="16" id="speakerimgBookv15274" src="/img/speaker.png" width="16"/></a>
<span id="bookvPlay15274" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○谦</p>
<p>　　《易·谦卦》曰：《谦》亨。君子有终。吉。彖曰："天道下济而光明，地道卑而上行，天道亏盈而益谦，地道变盈而流谦，鬼神害盈而福谦，人道恶盈而好谦。谦，尊而光，卑而不可逾，君子之终也。"《象》曰：地中有山，《谦》。君子以裒多益寡，称物平施。初六：谦谦君子，用涉大川，吉。六二：鸣谦，贞吉。九三：劳谦君子，有终，吉。六四：无不利捴谦。上六：鸣谦，利用行师，征吉。《易》下系曰："谦，德之柄也。"</p>
<p>　　《尚书》曰：满招损，谦受益。</p>
<p>　　《左传·庄公》曰：齐侯使敬仲为卿。辞曰："羁旅之臣，敢辱高位，以速官谤，敢以死告。"</p>
<p>　　又《成上》曰：晋与齐战而胜归，范文子后入。武子曰："无为吾望尔也。"对曰："师有大功，国人喜以逆也。先入必属耳目，是代帅受名，故不敢。"武子曰："吾知免矣。"</p>
<p>　　《汉书》曰：张安世兄贺为掖庭令，而宣帝以皇曾孙收养掖庭。贺视养拊循，恩甚密焉。上追思贺恩，欲封其冢为恩德侯，置守冢户二百家。安世深辞贺封，又醟损守冢户，上曰："吾自为掖庭令，非为将军。"安世乃止。</p>
<p>　　又曰：于定国为人谦恭，尤重经术，士虽卑贱，徒步，定国皆与均礼。</p>
<p>　　又曰：玄帝即位，徵孔霸为师，赐爵关内侯。霸为人谦退，不好权势，常爵位泰过，何德以堪之？霸让位自陈。上深知其志诚，乃弗用。</p>
<p>　　《东观汉记》曰：北海靖王睦，显宗之在东宫，尤见幸。而睦性谦恭好士，名儒宿德，莫不造门。永平中，法宪颇峻，睦乃谢绝宾客，放心音乐。岁终，遣中大夫奉壁朝贺，召而谓曰："朝廷设问寡人，大夫将何辞对？"使者曰："大王忠孝慈仁惊贤乐士，臣虽蝼蚁，敢不以实？"睦曰："吁，子危我哉！此乃孤幼时进趋之行也。大夫其对以孤袭爵已来，志意衰惰，声色是娱，犬马是好。"使者受命而行。</p>
<p>　　又曰：李通娶宁平公主，为大司空。通性谦恭，常避权势。谢病不视事。</p>
<p>　　又曰：冯异，字公孙，为人谦退，与诸将相逢，辄引车避道。每止顿，诸将共论功伐，异常屏止树下，军中号"大树将军"。</p>
<p>　　又曰：邓骘兄常居禁中，骘谦退，不欲久在内，连求还第，太后乃许。</p>
<p>　　又曰：樊弘为人谦慎，常诫其子曰："富贵盈溢，未有能终者。"及病困，车驾临问所欲言，弘顿首自陈："无功享食大国，愿还寿张，食小乡亭。"上悲伤其言而不许。</p>
<p>　　又曰：梁商朝廷敬惮，其委任自前世外戚见礼过尊显所未曾有。商门无驻马请谒之宾，谦虚挹损，九命弥恭，汉兴已来，妃后之家亦无商比。</p>
<p>　　《晋书》曰：羊祜开府累年，谦让不辟士，始有所命，会卒，不得除署。</p>
<p>　　《宋书》曰：刘怀慎，武帝北伐，以为中领军，宿卫辇毂。虽名位优重，而恭恪愈至，每所之，造位任不逾己者，皆束带门外下车，其谨退类如此。</p>
<p>　　又曰：蒯恩，字道恩，以战功封新宁县男。武帝北伐，留恩侍卫世子，命朝士与之交。恩益自谦损，与人语常呼官位，自称鄙人。抚士卒，甚有恩纪。</p>
<p>　　又曰：临川王义庆，为平西将军、荆州刺史。荆州居上流之重，资实兵士居朝廷之半。义庆以宗室令美，故特有此授。性谦虚，始至及去，迎送物并不受。</p>
<p>　　又曰：彭城王义康，与王弘共辅朝政。弘既多疾，且每事推谦自省，内外众务，一断之义康。</p>
<p>　　又曰：建平王弘，为人谦俭周慎，礼贤接士，明达政事，上甚信仗之。转尚书令。</p>
<p>　　《唐书》曰：李藩以张建封在徐州，辟为从事，居幕中，谦谦未尝论细微。</p>
<p>　　《会稽典录》曰：陈瑞，字文象，世为县卒，瑞谦恭敬让。及其居二千石，九卿位，少年童竖拜者，皆正朝服与之抗礼。若疾病不能答拜，辄拊颊以谢之。</p>
<p>　　《新序》曰：晋人伐楚。楚大夫请击之。庄王曰："先君在时，晋不代楚。及孤之身，而晋伐楚，是孤之过。如何其辱诸大夫！"大夫曰："是臣之罪，请击之。"庄王俯泣，起拜诸大夫。晋人闻之曰："君臣争以过为在己，上下一心，三军同力，未可攻也。"还师而归。</p>
<p>　　袁彦伯《明谦》曰：贤人君子，推诚以存礼，非降己以应世；率心以成谦，非匿情以同物。故侯王以孤寡飨天下，江海以卑下朝百川。《易》曰："天道下济而光明，地道卑而上行。"老子曰："高以下为基，贵以贱为本。"此之谓乎。</p>
<p>　　○让上</p>
<p>　　《尚书·舜典》曰：咨！四岳：有能奋庸熙帝之载，使宅百揆亮采，惠畴？"佥曰："伯禹作司空。"帝曰：俞。咨！禹：汝平水土，惟时懋哉！禹拜稽首，让于稷、契暨皋陶。帝曰："畴若予工？"(工，百工也。)佥曰："垂哉！"(垂，臣名也。)帝曰："俞，咨垂，汝作共工。"垂拜稽首，让于殳斨暨伯与。帝曰："俞。往哉！汝谐。"帝曰："畴若予上下草木鸟兽？"佥曰："益哉！"帝曰："俞。咨益，汝作朕虞。"(虞，掌山泽，官名。)益拜稽首，让于朱虎、熊罴。(朱虎、熊罴，二臣也。)帝曰："俞，往哉！汝谐。"帝曰："咨，四岳！有能典朕三礼？"佥曰："伯夷！"(伯夷，臣名。)帝曰："俞，咨！伯，汝作秩宗。"(秩宗，举效庙之臣。)伯拜稽首，让于夔、龙。</p>
<p>　　《毛诗·鱼藻角弓》曰：民之无良，相怨一方，受爵不让，至于己斯亡。</p>
<p>　　《周礼·地官上·大司徒》曰：以阳礼教让，则民不争。</p>
<p>　　《礼记·曲礼》曰：博闻强识而让，尊善行而不怠，谓之君子。</p>
<p>　　又《曲礼》曰：君子恭敬撙节，退让以明礼。</p>
<p>　　又《坊记》曰：故贵贱有等，衣服有别，朝廷有位，则民有所让。子云："君子辞贵不辞贱，辞富不辞贫，则乱益亡。"子云："觞酒豆肉，让而受恶，民犹犯齿。衽席之上，让而坐下，民犹犯贵。朝廷之位，让而就贱，民犹犯君。"子云："君子贵人而贱己，先人而后己，则民作让。"</p>
<p>　　又《祭义》曰：天子有善，让德於天。诸侯有善，归诸天子。卿大夫有善，荐於诸侯。士、庶人有善，本诸父母。</p>
<p>　　又《儒行》曰：儒有衣冠中，动作慎；其大让如慢，小让如伪，大则如威，小则如愧。</p>
<p>　　又《乡饮酒》曰：三揖至于阶，三让以宾升。月者三日则成魄，三月则成时，是礼有三让。</p>
<p>　　《左传·隐公》曰：宋穆公疾，召大司马孔父而属殇公焉，曰："先君舍与夷而立寡人，(先君，穆公兄宣公也。与夷，宣公子，即所属殇公也。)寡人弗敢忘。若以大夫之灵，得保首领以殁，先君若问与夷，其将何辞以对？请子奉之，以主社稷。"对曰："群臣愿奉冯也。"(冯，穆公子庄公。)公曰："不可。先君以寡人贤，使主社稷，若弃德不让，是废先君之举也。"</p>
<p>　　又《僖上》曰：齐侯使管夷吾平戎于王，使隰朋平戎于晋。王以上卿之礼飨管仲，管仲辞曰："臣，贱有司也，有天子之二守国、高在。若节春秋来不承王命，何以礼焉？陪臣敢辞。"王曰："舅氏，余嘉乃勋，应乃懿德，谓督不忘。往践乃职，无逆朕命？"管仲卒受下卿之礼而还。君子曰："管氏之世祠也宜哉！让不忘其上。"</p>
<p>　　又曰：宋桓公疾，太子兹父固请，曰："目夷长且仁，君其立之。"(兹父，襄公也。目夷，兹父庶兄子鱼也。)公命子鱼，子鱼辞曰："能以国让，仁孰大焉？臣不及也。且又不顺。"(立庶不顺礼。)遂走而退。</p>
<p>　　又《文上》曰：穆伯如齐，始聘，礼也。凡君即位，卿出并聘，践修旧好，要结外援，好事邻国，以卫社稷，忠信卑让之道也，忠，德之正也；信，德之固也；卑让，德之基也。</p>
<p>　　又《宣上》曰：郑人立子良，辞曰："以贤则去疾不足，以顺则公子坚长。"乃立襄公。</p>
<p>　　又《成下》曰：诸侯将见子臧於王而立之，子臧辞曰："前《志》有之，曰：圣达节，次守节，下失节。为君，非无节也。虽不能圣，敢失守乎？"遂逃，奔宋。</p>
<p>　　又《襄上》曰：晋韩献子告老。公族穆子有废疾，将立之。辞曰："《诗》曰：'岂不夙夜，谓行多露。'无忌不才，让，其可乎？请立起也！"(无忌，穆子名。起，无忌弟宣子也。)</p>
<p>　　又《襄十三》曰：晋侯使士丐将中军，辞曰："伯游长。(伯游，荀偃。)昔臣习於知伯，是以佐之，非能贤也。请从伯游。"使荀偃将中军，士丐佐之。使韩起将上军，辞以赵武。又使栾黡，辞曰："臣不如韩起，韩起愿上赵武。君其听之！"使赵武将上军，韩起佐之。栾黡将下军，魏绛佐之。晋国之民，是以大和，诸侯遂睦。君子曰："让，礼之主也。范宣子让，其下皆让。栾黡为汰，弗敢违也。"</p>
<p>　　又《襄十四》曰：吴子诸樊既除丧，将立季札。(札，诸樊少弟。)季札辞曰："曹宣公之卒也，诸侯与曹人不义曹君，将立子臧。子臧去之，遂弗为也。札虽不才，愿附於子臧，以无失节。"固立之弃其室而耕。乃舍之。(傅言，季札之让月明，吴兄弟相傅。)</p>
<p>　　又《襄二十六年》曰：郑伯赏入陈之功。飨子展，赐之先辂三命之服，先八邑。赐子产次辂再命之服，先六邑。子产辞邑，曰："自上已下，降杀以两，礼也。臣之位在四，且子展之功也。臣不敢及赏，请辞邑。"公固与之，乃受三邑。公孙挥曰："子产其将知政矣！让不失礼也。"</p>
<p>　　《论语》曰：能以礼让为国乎？何有？不能以礼让为国，如礼何？</p>
<p>　　又曰：子曰："太伯其可谓至德也已矣，三以天下让，民无得而称焉。"</p>
<p>　　《孝经》曰：先之以敬让而民不争。</p>
<p>　　《国语》曰：狐毛卒，使赵衰代之。辞曰："城濮之役，先且居之佐军也善。(先且居，晋大夫行轸子也。)军伐有赏，善君有赏，能其官有赏。且居有三赏，不可废也。且臣之伦，箕郑、胥臣、先都在。"(伦辇也，三子皆晋大夫也。)乃使先且居佐上军。公曰："赵衰三让，其所让，皆社稷之卫也。废让是废德也。"以赵衰之故，蒐于清原作五军，(清原之蒐在鲁僖三十年也。)使赵衰将新上军，箕郑佐之；胥臣将新下军，先都佐之。</p>
<p>　　又曰：君子急病让夷。</p>
<p>　　又曰：齐桓公自莒反於齐，使鲍叔牙为宰。辞曰："臣不若夷吾者有五：宽惠爱民，臣不若也；治国家不失其柄，臣不若也；忠信可结於百姓，臣不若也；制礼义可法於四方，臣不若也；执桴鼓立於军门，使百姓皆加勇，臣不若也。"</p>
<p>　　又曰：晋悼公使张老为卿，辞曰："臣不如魏绛。"乃使魏绛佐新军。</p>
<p>　　《家语》曰：虞、芮二国争田而讼，连年不决。相谓曰："西伯仁人，(文王。)盖往质焉。入其境，则耕者让畔，行者让路；入其朝，则士让於大夫，大夫让於卿。"虞芮之君曰："吾侪小人，不可以入君子之朝。"遂自相与成，以其所争为闲田。</p>
<p>　　《史记》曰：吴太伯，弟仲雍，皆大王之子，季历之兄也。季历贤，又生圣子曰昌，大王欲立季历以及昌，於是太伯、仲雍二人奔荆蛮，文身断发，示不可用，以避季历。</p>
<p>　　又曰：太尉周勃立代王，代王曰："奉高帝宗庙，重事。寡人不佞，不足以称宗庙，寡人不敢当。"群臣皆伏固请。代王西向让者三，南向让者再。</p>
<p>　　又曰：鲁连既说秦军，秦军为却。平原君欲封鲁连。鲁连辞谢者三，终不肯受。平原君乃置酒，酒酣，起，前，以千金为鲁连寿。连叹曰："所贵天下之士者，为人排难解纷而无取也。即有取者，是商贾之事，连不忍为也。"遂辞而去，终身不复见。</p>
<p>　　又曰：董偃在馆，陶主家儿戏博殿下。主伏槛观之，偃负则饶人，胜则有让，主益奇之。</p>
<p>　　又曰：伯夷、叔齐，孤竹君之子也。父欲立叔齐，乃让伯夷。伯夷曰："父命也！"遂逃去。</p>
<p>　　《汉书》曰：文帝初立，以陈平为相。太尉勃，亲以兵诛吕氏，功多。平欲让勃位，乃谢病。文帝怪平病，问之。平曰："高帝时，勃功不如臣，及诛诸吕，臣功亦不如勃，愿以相让勃。"</p>
<p>　　又曰：袁盎谓文帝曰："陛下至代邸，西乡让天子者三，东让天子者再。夫许由一让，而陛下五以天下让，过许由四矣。"</p>
<p>　　又曰：龚遂为渤海太守数年。上遣使者徵遂，议曹王生愿从太守会。遂引入宫，王生醉从，呼曰："愿有所白。"遂问其故，王生曰："天子即问君何以治渤海，君不可有所陈，宜曰皆圣主之德，非小臣之力也。"上果问以治状，遂对如王生言。天子怪其有让，叹曰："君安得长者之言而称之？"遂因前曰："臣非知此，乃臣议曹教臣也。"</p>
<p>　　又曰：武帝属霍光以辅少主，光让金日磾，日磾曰："臣外国人，且使匈奴轻汉。"於是遂为光副。</p>
<p>　　又曰：韦贤薨，子玄成当为嗣。玄成心知其兄非贤，雅意欲让，即佯狂。丞相御史遂以玄成实不病，劾奏之。有诏勿劾引拜，玄成不得已受侯爵。</p>
</div>
</div>
<div class="bookvmiddle">
<a href="/guwen/bookv_15273.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15275.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
