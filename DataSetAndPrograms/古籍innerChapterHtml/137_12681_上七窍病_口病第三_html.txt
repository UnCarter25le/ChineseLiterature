
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·上七窍病·口病第三_古诗文网
</title>
<meta content="（论一首，方五十九首，灸法二首）论曰∶凡患口疮及齿，禁油、面、酒、酱、酸、醋、咸、腻、干枣，瘥后仍慎之。若不久慎，寻手再发，发即难瘥。蔷薇根，角蒿，为口疮之神药，人不知之。凡口中、" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12681.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>上七窍病·口病第三</b></span>
<a href="javascript:PlayBookv(12681)" style="margin-left:5px;"><img alt="" height="16" id="speakerimgBookv12681" src="/img/speaker.png" width="16"/></a>
<span id="bookvPlay12681" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（论一首，方五十九首，灸法二首）</span></p>
<p>　　论曰∶凡患口疮及齿，禁油、面、酒、酱、酸、醋、咸、腻、干枣，瘥后仍慎之。若不久慎，寻手再发，发即难瘥。蔷薇根，角蒿，为口疮之神药，人不知之。</p>
<p>　　凡口中、面上息肉转大，以刀决溃去脓血，即愈。</p>
<p>　　治口中疮，久不瘥，入胸中并生疮，三年以上不瘥者方浓煎蔷薇根汁，含之，又稍稍咽之，日三夜一，冬用根，夏用茎叶。</p>
<p>　　又方 角蒿灰敷之，一宿知、二宿瘥，有汁吐之，不得咽也。</p>
<p>　　<strong>治口疮不歇方。</strong></p>
<p>　　牛膝 生 荷根（各三两） 黄柏（一两）</p>
<p>　　上三味 咀。以绵裹，酒三升渍一宿，微火煎一两沸，细细含之。</p>
<p>　<strong>　治膀胱热不已，口舌生疮，咽肿，升麻煎方。</strong></p>
<p>　　升麻 玄参 蔷薇根白皮 射干（各四两） 大青 黄柏（各三两） 蜜（七合）</p>
<p>　　上七味 咀。以水七升，煮取一升五合，去滓，下蜜更煎两沸，细细含咽之。</p>
<p>　　<strong>治口数生疮，连年不瘥方。</strong></p>
<p>　　蔷薇根 黄芩 当归 桔梗 黄 白蔹 鼠李根皮 大黄 芍药 续断 黄柏 葛根（各一两）</p>
<p>　　上十二味末之，以酒服方寸匕，日二服，亦可浆水服之。</p>
<p>　　<strong>治胃中客热，唇口干燥生疮方。</strong></p>
<p>　　茯苓 黄芩 甘草 大黄 蔷薇根（各三十铢） 枳实 杏仁 黄连（各二两） 桂心（半两） 栝蒌根（十八铢）</p>
<p>　　上十味末之，食前浆水服方寸匕，日二。</p>
<p>　　<strong>治口热生疮方。</strong></p>
<p>　　升麻（三十铢） 黄连（十八铢《古今录验》用黄柏）</p>
<p>　　上二味末之，绵裹含，咽汁，亦可去之。</p>
<p>　　<strong>治口疮方。</strong></p>
<p>　　蔷薇根皮（四两） 黄柏（三两） 升麻（三两） 生地黄（五两）</p>
<p>　　上四味 咀，以水七升，煮取三升，去滓含之，瘥止。含极吐，却更含。</p>
<p>　　<strong>治口中疮烂，痛不得食方。</strong></p>
<p>　　杏仁（二十枚） 甘草（一寸） 黄连（六铢）</p>
<p>　　上三味末之，合和绵裹杏仁大，含之，勿咽，日三夜一。</p>
<p>　　<strong>蔷薇丸<br/></strong>　　方治口疮身体有热气痱瘰。</p>
<p>　　蔷薇根 黄芩 鼠李根 当归 葛根 白蔹 石龙芮（《千金翼》作黄连） 黄柏 芍药？</p>
<p>　　上十二味末之，蜜和服如梧子十丸，日三服。</p>
<p>　　<strong>治口吻疮方。</strong></p>
<p>　　以楸白皮及湿贴之三四度瘥。</p>
<p>　　<strong>又方</strong> 取经年葵根欲腐者弥佳，烧作灰，及热敷之。</p>
<p>　　<strong>又方</strong> 以新炊饭了甑，及热以唇口向甑，唇上熨之，二七下三两上，瘥止。</p>
<p>　　<strong>又方</strong> 栀子 甘草（各十八铢） 细辛（三十铢） 桂心（十二铢） 川芎（一两）</p>
<p>　　上五味末之，蜜丸，食后服七丸，日再服，瘥止。</p>
<p>　　<strong>又方</strong> 川芎 白芷 橘皮 桂心 枣肉（各一两半）</p>
<p>　　上五味末之，以蜜和为丸，食后服十五丸，又含之，以瘥为度。此方甚验。</p>
<p>　<strong>　治口肥疮方。</strong></p>
<p>　　熬灶上饭令焦，末，敷之。</p>
<p>　<strong>　治燕吻疮方。</strong></p>
<p>　　白杨枯枝铁上烧，取 及热敷之。</p>
<p>　<strong>　又方</strong> 以木履尾，纳 灰中，令热，取柱两吻各二七遍。</p>
<p>　　<strong>治口旁恶疮方。</strong></p>
<p>　　乱发灰 故絮灰 黄连末 干姜末上四味等分，合和为散，以粉疮上，不过三遍。</p>
<p>　　<strong>治口中疮，咽喉塞不利，口燥膏方。</strong></p>
<p>　　猪膏 白蜜（各一斤） 黄连（一两）</p>
<p>　　上三味合煎去滓，搅令相得，含如半枣，日四、五，夜二。</p>
<p>　　<strong>治热病口烂咽喉生疮，水浆不得入膏方。</strong></p>
<p>　　当归 射干 升麻（各一两） 附子（半两） 白蜜（四两）</p>
<p>　　上五味 咀，以猪脂四两先煎之，令成膏，下着地，勿令大热，纳诸药，微火煎令附子色黄，药成绞去滓，纳蜜，复上火一两沸，令相得，置器中，令凝，取如杏仁大，含之，日四五遍，辄咽之。</p>
<p>　　<strong>治失欠、颊车蹉开张不合方。</strong></p>
<p>　　一人以手指牵其颐，以渐推之，则复入矣。推当疾出指，恐误啮伤人指也。</p>
<p>　<strong>　治失欠颊车蹉方。</strong></p>
<p>　　消蜡和水敷之。</p>
<p>　　失欠颊车蹉，灸背第五椎，一日二七壮，满三日未瘥，灸气冲二百壮，胸前喉下甲骨中，是亦名气堂。</p>
<p>　　又 灸足内踝上三寸宛宛中或三寸五分百壮三报。此三阴交穴也。</p>
<p>　<strong>　治卒口噤不开方。</strong></p>
<p>　　以附子捣末，纳管中，强开口，吹口中。</p>
<p>　　<strong>治口中热干，甘草丸方。</strong></p>
<p>　　甘草 人参 半夏 生姜 乌梅肉（各二两半） 枣膏（二两半）</p>
<p>　　上六味末之，蜜丸如弹子大，旋含咽汁，日三。</p>
<p>　　<strong>治口干方。</strong></p>
<p>　　羊脂若猪脂鸡子大，擘之纳半升醋中，渍一宿，绞取汁含之。</p>
<p>　　<strong>治口干除热下气方。</strong></p>
<p>　　石膏（五合碎） 蜜（二升）</p>
<p>　　上二味以水三升煮石膏，取二升，纳蜜，煮取二升，去滓，含如枣核大，咽汁尽，更含之。</p>
<p>　　<strong>治虚劳口干方。</strong></p>
<p>　　麦门冬（二两末） 大枣（三十枚肉）</p>
<p>　　上二味，以蜜一升和，令熟五升米下，蒸之，任性服。</p>
<p>　　<strong>又方</strong> 羊脂如鸡子大，淳酒半升，枣七枚擘，合渍七日，取枣食之，愈。</p>
<p>　　<strong>又方</strong> 酸枣（一升） 酸石榴子（五合） 葛根（三两） 麦门冬（四两） 覆盆子（三合） 乌梅（五合） 甘草 栝蒌实（各三两）</p>
<p>　　上八味末之，以蜜丸含如枣大，以润为度。</p>
<p>　　<strong>五香丸<br/>　　治口及身臭，令香止烦散气方。</strong></p>
<p>　　豆蔻 丁香 藿香 零陵香 青木香 白芷 桂心（各一两） 香附子（二两） 甘松香 当归（各半两） 槟榔（二枚）</p>
<p>　　上十一味末之，蜜和丸，常含一丸，如大豆，咽汁，日三夜一。亦可常含，咽汁，五日口香，十日体香，二七日衣被香，三七日下风人闻香，四七日洗手水落地香，五七日把他手亦香。慎五辛，下气去臭。</p>
<p>　　<strong>治口气臭秽，常服含香丸方。</strong></p>
<p>　　丁香（半两） 甘草（三两） 细辛 桂心（各一两半） 川芎（一两）</p>
<p>　　上五味末之，蜜和，临卧时，服二丸如弹子大。</p>
<p>　　<strong>又方</strong> 常以月旦日未出时，从东壁取步，七步回，面垣立，含水 壁七遍，口即美香。</p>
<p>　　<strong>又方</strong> 桂心 甘草 细辛 橘皮上四味等分，治下筛，以酒服一钱匕，瘥止。</p>
<p>　<strong>　又方</strong> 川芎 白芷 橘皮 桂心（各四两） 枣肉（八两）</p>
<p>　　上五味末之，次纳枣肉，干则加蜜，和丸如大豆，服十丸，食前食后常含之，或吞之，七日大香。</p>
<p>　<strong>　治口中臭方。</strong></p>
<p>　　桂心（《古今录验》用细辛） 甘草（各等分）</p>
<p>　　上二味末之，临卧以三指撮酒服，二十日香。</p>
<p>　　<strong>又方</strong> 细辛、豆蔻。含之甚良。</p>
<p>　　<strong>又方</strong> 蜀椒 桂心（各等分）</p>
<p>　　上二味末之，酒服三指撮。</p>
<p>　　<strong>主口香去臭方。</strong></p>
<p>　　甘草（三十铢） 川芎（二十四铢） 白芷（十八铢）</p>
<p>　　上三味治下筛，以酒服方寸匕，日三服，三十日口香。</p>
<p>　　<strong>又方</strong> 松根白皮 瓜子仁 大枣上三味治下筛，以酒服方寸匕，日二，一百日衣被香。</p>
<p>　<strong>　又方</strong> 瓜子仁 川芎 本 当归 杜蘅（各六铢） 细辛（半两） 防风（二两）</p>
<p>　　上七味治下筛，食后饮服方寸匕，日三服，五日口香，十日身香，二十日肉香，三十日衣被香，五十日远闻香，（一方加白芷十八铢。</p>
<p>　　<strong>又方</strong> 橘皮（二十铢） 桂心（十八铢） 木兰皮（一两） 大枣（二十枚）</p>
<p>　　上四味，治下筛，酒服方寸匕，日三，久服身香。亦可以枣肉丸之，服二十丸，如梧子大，稍加至三十丸。（一方有川芎十八铢。）</p>
<p>　　<strong>又方</strong> 浓煮细辛汁，含之久，乃吐之。又方 井花水三升漱口，吐厕中，良。</p>
<p>　　<strong>又方</strong> 香薷一把，水一斗，煎取三升，稍稍含之。</p>
<p>　　<strong>又方</strong> 甜瓜子作末，蜜和，每日空心洗漱讫，含一丸如枣核大，亦敷齿。</p>
<p>　　<strong>又方</strong> 熬大豆，令焦，及热酢沃取汁含之。</p>
<p>　　<strong>治七孔臭气，皆令香方。</strong></p>
<p>　　沉香（五两） 本（三两） 白瓜瓣（半升） 丁香（五合） 甘草 当归 川芎 麝香（各二两）</p>
<p>　　上八味末之，蜜丸，食后服如小豆大五丸，日三，久服令举身皆香。</p>
<p>　　<strong>治身体臭，令香方。</strong></p>
<p>　　白芷 甘子皮（各一两半） 瓜子仁（二两） 本 当归 细辛 桂心（各一两）</p>
<p>　　上七味治下筛，酒服方寸匕，日三，五日口香，三七日身香。</p>
<p>　　<strong>又方</strong> 甘草 松根皮 甜瓜子 大枣上四味各等分，治下筛，食后服方寸匕，日三。七日知，一百日大香。</p>
<p>　　<strong>熏衣香方<br/></strong>　　鸡骨煎香 零陵香 丁香 青桂皮 青木香 枫香 郁金香（各三两） 熏陆香 甲香 苏合香 甘松香（各二两） 沉水香（五两） 雀头香 藿香 白檀香 安息香 艾纳香（各 一两） 麝香（半两）</p>
<p>　　上十八味末之，蜜二升半煮，肥枣四十枚，令烂熟，以手痛搦，令烂如粥，以生布绞去滓，用和香，干湿如捺 ，捣五百杵，成丸，密封七日乃用之，以微火烧之，以盆水纳笼下，以杀火气，不尔，必有焦气也。</p>
<p>　　<strong>又方</strong> 沉香 煎香（各五两） 雀头香 藿香 丁子香（各一两）</p>
<p>　　上五味治下筛，纳麝香末半两，以粗罗之，临熏衣时，蜜和用。</p>
<p>　　<strong>又方</strong> 兜娄婆香 薰陆香 沉香 檀香 煎香 甘松香 零陵香 藿香（各一两） 丁香（十八铢） 苜蓿香（二两） 枣肉（八两）</p>
<p>　　上十一味粗下，合枣肉总捣，量加蜜，和用之。</p>
<p>　　<strong>湿香方<br/></strong>　　沉香（二斤七两九铢） 甘松 檀香 雀头香（一作藿香） 甲香 丁香 零陵香 鸡骨煎香（各三两九铢） 麝香（二两九铢） 熏陆香（三两六铢）</p>
<p>　　上十味末之，欲用以蜜和，预和歇，不中用。</p>
<p>　　<strong>又方</strong> 沉香（三两） 零陵香 煎香 麝香（各一两半） 甲香（三铢） 熏陆香 甘松香（各六铢） 檀香（三铢） 藿香 丁子香（各半两）</p>
<p>　　上十味，粗筛，蜜和，用熏衣瓶盛，埋之久窨，佳。</p>
<p>　　<strong>百和香<br/>　　通道俗用者方。</strong></p>
<p>　　沉水香（五两） 甲香 丁子香 鸡骨香 兜娄婆香（各二两） 熏陆香 白檀香 熟捷香 （？两） 雀头 香苏合香 安息香 麝香 燕香（各半两）</p>
<p>　　上二十味末之，酒漉令软，再宿，酒气歇，以白蜜和，纳瓷器中，蜡纸封，勿令泄，冬月开取用，大佳。</p>
<p>　　<strong>衣香方<br/></strong>　　零陵香 藿香（各四两） 甘松香 茅香（各三两） 丁子香（一两） 苜蓿香（二两）</p>
<p>　　上六味各捣，加泽兰叶四两，粗下用之，极美。</p>
<p>　　<strong>又方</strong> 零陵香（二两） 藿香 甘松香 苜蓿香 白檀香 沉水香 煎香（各一两）</p>
<p>　　上七味合捣，加麝香半两，粗筛，用如前法。</p>
<p>　　<strong>又方</strong> 藿香（四两） 丁香（七枚） 甘松香 麝香 沉香 煎香上六味粗筛，和为干香以 衣，大佳。</p>
</div>
</div>
<div class="bookvmiddle">
<a href="/guwen/bookv_12680.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12682.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
