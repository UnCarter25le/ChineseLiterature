
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
针灸大成·卷七·足少阳胆经_古诗文网
</title>
<meta content="足少阳经穴主治《内经》曰：“胆者，中正之官，决断出焉。凡十一脏，皆取决胆也。胆为青肠。”又曰：“胆为清净之府。诸腑皆传秽浊，独胆无所传道，故曰清净。虚则目昏，若吐伤胆倒，则视物倒植" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_18885.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷七·足少阳胆经</b></span>
<a href="javascript:PlayBookv(18885)" style="margin-left:5px;"><img alt="" height="16" id="speakerimgBookv18885" src="/img/speaker.png" width="16"/></a>
<span id="bookvPlay18885" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%a8%e7%bb%a7%e6%b4%b2">杨继洲</a></p>
<div class="contson">
<p>　　<strong>足少阳经穴主治</strong></p>
<p>　　《内经》曰：“胆者，中正之官，决断出焉。凡十一脏，皆取决胆也。胆为青肠。”又曰：“胆为清净之府。诸腑皆传秽浊，独胆无所传道，故曰清净。虚则目昏，若吐伤胆倒，则视物倒植。”</p>
<p>　　<strong>足少阳胆经穴歌</strong></p>
<p>　　少阳足经瞳子髎，四十四穴行迢迢，听会上关颔厌集，悬颅悬厘曲鬓翘，率谷天冲浮白次，窍阴完骨本神邀，阳白临泣目窗辟，正营承灵脑空摇，风池肩井渊液部，辄筋日月京门标，带脉五枢维道续，居髎环跳风市招，中渎阳关阳陵穴，阳交外丘光明宵，阳辅悬钟丘墟外，足临泣地五侠溪，第四指端窍阴毕（左右八十八穴）。</p>
<p>　　此一经起于瞳子髎，终于窍阴，取窍阴、侠溪、临泣、丘墟、阳辅、阳陵泉、与井荥俞原经合也。</p>
<p>　　脉起目锐眦，上抵头角，下耳后，循颈，行手少阳之前，至肩上，却交出手少阳之后，入缺盆，其支者，从耳后入耳中，走耳前，至目锐眦后；其支者，别目锐眦下大迎，合手少阳，抵雜。下加颊车，下颈，合缺盆，下胸中，贯膈，络肝属胆，循胁里，出气冲，绕毛际，横入髀厌中；其直者，从缺盆下腋，循胸，过季胁，下合髀厌中，以下循髀阳，出膝外廉，下外辅骨之前，直下抵绝骨之端，下出外踝之前，循足跗上，入小指次指之间；其支者，别跗上，入大指，循歧骨内出其端，还贯入爪甲，出三毛。多气少血，子时气血注此。</p>
<p>　　甲木之腑，在关脉候。是胆病则眉颦口苦，而呕宿汁，善太息，恐如人捕。实则脉实，而精神不守，半夏汤泻之最良；虚则脉虚，而烦扰不眠，温胆汤补之却善。火不下降心胆跳，茯神沉香蜜和丸，送入人参汤；中风癫狂心恐悸，铅汞朱乳共结成，吞下井花水。咽痛膈壅，硝蚕黛勃蒲脑子，加麝以收功；胆虚卧惊，参柏枸神枳熟地，用酒而有力。清热宽咽，薄荷宿砂芎片脑；惊心怖胆，人参酸枣乳辰砂。惊神昏乱，记学士之良方；风引痛生，修真人之秘散。胆虚寒而不眠，炒酸枣调煎竹叶；胆实热而多睡，生枣仁末和姜茶。补用薏苡炒枣仁，泻须青连柴前胡。温则姜夏橘红，凉加竹茹甘菊。柴胡川芎，报使上行而不悖；青皮车前，引经下走以无疑。药有生熟，贵按脉而取用；剂宜多寡，当随症以权衡。或厥疾之未瘳，仗针灸以收功。</p>
<p>　　<strong>足少阳胆经考正穴法</strong></p>
<p>　　瞳子髎（一名太阳，一名前关）：</p>
<p>　　目外去眦五分，手太阳、手足少阳三脉之会。《素注》灸三壮，针三分。</p>
<p>　　主目痒，翳膜白，青盲无见，远视佴佴，赤痛泪出多眵覩，内眦痒，头痛，喉闭。</p>
<p>　　听会：</p>
<p>　　耳微前陷中，上关下一寸，动脉宛宛中，张口得之。《铜人》针三分，留三呼，得气即泻，不须补。日灸五壮，止三七壮，十日后依前报灸。《明堂》针三分，灸三壮。</p>
<p>　　主耳鸣耳聋，牙车臼脱，相离一、二寸，牙车急不得嚼物，齿痛恶寒物，狂走瘛瘲，恍惚不乐，中风口斜，手足不随。</p>
<p>　　客主人（一名上关）：</p>
<p>　　耳前骨上，开口有空，张口取之。手足少阳、阳明之会。《铜人》灸七壮，禁针。《明堂》针一分，得气即泻，日灸七壮，至二百壮。《下经》灸十壮。《素注》针三分，留七呼，灸三壮。《素问》禁深刺，深则交脉破，为内漏耳聋，欠而不得呿。</p>
<p>　　主唇吻强，口眼偏斜，青盲，瞇目佴佴，恶风寒，牙齿龋，口噤嚼物鸣痛，耳鸣耳聋，瘛瘲沫出，寒热，痉引骨痛。</p>
<p>　　颔厌：</p>
<p>　　曲周下，颞颥上廉。手足少阳、阳明之会。《铜人》灸三壮，针七分，留七呼，深刺令人耳聋。</p>
<p>　　主偏头痛，头风目眩，惊痫，手卷手腕痛，耳鸣，目无见，目外眦急，好嚏，颈痛，历节风汗出。</p>
<p>　　悬颅：</p>
<p>　　曲周上，颞颥中廉。手足少阳、阳明之会。《铜人》灸三壮，针三分，留三呼。《明堂》针二分，《素注》针七分，留七呼，刺深令人耳无所闻。</p>
<p>　　主头痛，牙齿痛，面肤赤肿，热病烦满，汗不出，头偏痛引目外眦赤，身热，鼻洞浊下不止，传为鼽，目昏瞢瞑目。</p>
<p>　　悬厘：</p>
<p>　　曲周上，颞颥下廉。手足少阳、阳明之会。《铜人》针三分，灸三壮。《素注》针三分，留七呼。</p>
<p>　　主面皮赤肿，头偏痛，烦心不欲食，中焦客热，热病汗不出，目锐眦赤痛。</p>
<p>　　曲鬓（一名曲发）：</p>
<p>　　在耳上发际曲隅陷中，鼓颔有空。足少阳、太阳之会。《铜人》针三分，灸七壮。《明下》灸三壮。</p>
<p>　　主颔颊肿，引牙车不得开，急痛，口噤不能言，颈项不得回顾，脑两角痛</p>
<p>　　为巅风，引目眇。</p>
<p>　　率谷：</p>
<p>　　耳上入发际寸半陷者宛宛中，嚼而取之。足少阳、太阳之会。《铜人》针三分，灸三壮。</p>
<p>　　主痰气膈痛，脑两角强痛，头重，醉后酒风，皮肤肿，胃寒，饮食烦满，呕吐不止。</p>
<p>　　天冲：</p>
<p>　　耳后发际二寸，耳上如前三分。足少阳、太阳之会。《铜人》灸七壮。《素注》针三分，灸三壮。</p>
<p>　　主癫疾风痉，牙龈肿，善惊恐，头痛。</p>
<p>　　浮白：</p>
<p>　　耳后入发际一寸。足少阳、太阳之会。《铜人》针三分，灸七壮。《明堂》灸三壮。</p>
<p>　　主足不能行，耳聋耳鸣，齿痛，胸满不得息，胸痛，颈项瘿，痈肿不能言，肩臂不举，发寒热，喉痹，咳逆痰沫，耳鸣嘈嘈无所闻。</p>
<p>　　窍阴（一名枕骨）：</p>
<p>　　完骨上，枕骨下，动摇有空。足太阳、手足少阳之会。《铜人》针三分，灸七壮。《甲乙》针四分，灸五壮。《素注》针三分，灸三壮。</p>
<p>　　主四肢转筋，目痛，头项颔痛引耳嘈嘈，耳鸣无所闻，舌本出血，骨劳，痈疽发历，手足烦热，汗不出，舌强胁痛，咳逆喉痹，口中恶苦之。</p>
<p>　　完骨：</p>
<p>　　耳后入发际四分。足少阳、太阳之会。《铜人》针三分，灸七壮。《素注》留七呼，灸三壮。《明堂》针二分，灸以年为壮。</p>
<p>　　主足痿失履不收，牙车急，颊肿，头面肿，颈项痛，头风耳后痛，烦心，小便赤黄，喉痹齿龋，口眼喎斜，癫疾。</p>
<p>　　本神：</p>
<p>　　曲差旁一寸五分，直耳上入发际四分。足少阳、阳维之会。《铜人》针三分，灸七壮。</p>
<p>　　主惊痫吐涎沫，颈项强急痛，目眩，胸相引不得转侧，癫疾呕吐涎沫，偏风。</p>
<p>　　阳白：</p>
<p>　　眉上一寸，直瞳子，手足阳明、少阳、阳维五脉之会。《素注》针三分。《铜人》针二分，灸三壮。</p>
<p>　　主瞳子痒痛，目上视，远视佴佴，昏夜无见，目痛目眵，背腠寒栗，重衣不得温。</p>
<p>　　临泣：</p>
<p>　　目上，直入发际五分陷中，令患人正睛取穴。足少阳、太阳、阳维之会。《铜人》针三分，留七呼。</p>
<p>　　主目眩，目生白翳，目泪，枕骨合颅痛，恶寒鼻塞，惊痫反视，大风，目外眦痛，卒中风不识人。</p>
<p>　　目窗：</p>
<p>　　临泣后寸半。足少阳、阳维之会。《铜人》针三分，灸五壮，三度刺，令人目大明。</p>
<p>　　主目赤痛，忽头旋，目佴佴远视不明，头面浮肿，寒热汗不出，恶寒。</p>
<p>　　正营：</p>
<p>　　目窗后寸半，足少阳、阳维之会。《铜人》针三分，灸五壮。</p>
<p>　　主目眩瞑，头项偏痛，牙齿痛，唇吻急强，齿龋痛。</p>
<p>　　承灵：</p>
<p>　　正营后一寸五分。灸三壮，禁针。足少阳、阳维之会。主脑风头痛，恶风寒，鼽衄鼻窒，喘息不利。</p>
<p>　　脑空（一名颞颥）：</p>
<p>　　承灵后一寸五分，侠玉枕骨下陷中。足少阳、阳维之会。《素注》针四分。《铜人》针五分，得气即泻，灸三壮。</p>
<p>　　主劳疾羸瘦，体热，颈项强不可回顾，头重痛不可忍，目瞑心悸，发即为癫风，引目眇，鼻痛。</p>
<p>　　魏武帝患头风，发即心乱目眩，华佗针脑空立愈。</p>
<p>　　风池：</p>
<p>　　耳后颞颥后，脑空下，发际陷中，按之引于耳中。手足少阳、阳维之会。《素注》针四分。《明堂》针三分。《铜人》针七分，留七呼，灸七壮。《甲乙》针一寸二分。患大风者，先补后泻。少可患者，以经取之，留五呼，泻七吸。灸不及针，日七壮至百壮。</p>
<p>　　主洒淅寒热，伤寒温病汗不出，目眩苦，偏正头痛，痎疟，颈项如拔，痛不得回顾。目泪出，欠气多，鼻鼽衄，目内眦赤痛，气发耳塞，目不明，腰背俱疼，腰伛偻引颈筋无力不收，大风中风，气塞涎上不语，昏危，瘿气。</p>
<p>　　肩井（一名膊井）：</p>
<p>　　肩上陷中，缺盆上，大骨前一寸半，以三指按取，当中指下陷中。手足少阳、足阳明、阳维之会，连入五脏。针五分，灸五壮，先补后泻。</p>
<p>　　主中风，气塞涎上不语，气逆，妇人难产，堕胎后手足厥逆，针肩井立愈。头项痛，五劳七伤，臂痛，两手不得向头。若针深闷倒，急补足三里。</p>
<p>　　渊液（一名泉液）：</p>
<p>　　腋下三寸宛宛中，举臂得之。《铜人》禁灸。《明堂》针三分。不宜灸，灸</p>
<p>　　之令人生肿蚀马疡，内溃者死，寒热者生。主寒热，马刀疡，胸满无力，臂不举。</p>
<p>　　辄筋（一名神光，一名胆募）：</p>
<p>　　腋下三寸复前一寸三肋端，横直蔽骨旁七寸五分，平直两乳，侧卧屈上足取之。胆之募，足太阳、少阳之会。《铜人》灸三壮，针六分。《素注》针七分。</p>
<p>　　主胸中暴满不得卧，太息善悲，小腹热，欲走，多唾，言语不正，四肢不收，呕吐宿汁，吞酸。</p>
<p>　　日月：</p>
<p>　　期门下五分，足太阴、少阳、阳维之会。针七分，灸五壮。</p>
<p>　　主太息善悲，小腹热欲走，多唾，言语不正，四肢不收。</p>
<p>　　京门（一名气俞，一名气府）：</p>
<p>　　监骨下，腰中季肋本侠脊，肾之募。《铜人》灸三壮，针三分，留七呼。</p>
<p>　　主肠鸣，小肠痛，肩背寒，痉，肩胛内廉痛，腰痛不得俯仰久立，寒热腹胀引背不得息，水道不利，溺黄，小腹急肿，肠鸣洞泄，髀枢引痛。</p>
<p>　　带脉：</p>
<p>　　季肋下一寸八分陷中，脐上二分，两旁各七寸半。足少阳、带脉二脉之会。《铜人》针六分，灸五壮。《明堂》灸七壮。</p>
<p>　　主腰腹纵，溶溶如囊水之状，妇人小腹痛，里急后重，瘛瘲，月事不调，赤白带下。</p>
<p>　　五枢：</p>
<p>　　带脉下三寸，水道旁五寸五分。足少阳、带脉之会。《铜人》针一寸，灸五壮。《明堂》三壮。</p>
<p>　　主痃癖，大肠膀胱肾余，男子寒疝，阴卵上入小腹痛，妇人赤白带下，里急瘛瘲。</p>
<p>　　维道：</p>
<p>　　章门下五寸三分。足少阳，带脉之会。《铜人》针八分，留六呼，灸三壮。</p>
<p>　　主呕逆不止，水肿，三焦不调，不嗜食。</p>
<p>　　居髎：</p>
<p>　　章门下八寸三分，监骨上陷中。《素注》章门下四寸三分。足少阳、阳蹻之会。《铜人》针八分，留六呼，灸三壮。</p>
<p>　　主腰引小腹痛，肩引胸臂挛急，手臂不得举以至肩。</p>
<p>　　环跳：</p>
<p>　　髀枢中，侧卧伸下足，屈上足，以右手摸穴，左摇撼取之。足少阳、太阳之会。《铜人》灸五十壮。《素注》针一寸，留二呼，灸三壮，《指微》云：“已刺不可摇，恐伤针。”</p>
<p>　　主冷风湿痹不仁，风疹遍身，半身不遂，腰胯痛蹇，膝不得转侧伸缩。</p>
<p>　　仁寿宫患脚气偏风，甄权奉勅针环跳、阳陵泉、阳辅、巨虚下廉，而能起行。</p>
<p>　　环跳穴痛，恐生附骨疽。</p>
<p>　　风市：</p>
<p>　　膝上外廉两筋中，以手着腿，中指尽处是。针五分，灸五壮。</p>
<p>　　主中风腿膝无力，脚气，浑身搔痒，麻痹，厉风疮。</p>
<p>　　中渎：</p>
<p>　　髀外膝上五寸分肉间陷中。足少阳络，别走厥阴。《铜人》灸五壮，针五分，留七呼。</p>
<p>　　主寒气客于分肉间，攻痛上下，筋痹不仁。</p>
<p>　　阳关：</p>
<p>　　阳陵泉上三寸，犊鼻外陷中。《铜人》针五分，禁灸。</p>
<p>　　主风痹不仁，膝痛不可屈伸。</p>
<p>　　阳陵泉：</p>
<p>　　膝下一寸，外廉陷中，蹲坐取之。足少阳所入为合土。《难经》曰：“筋会阳陵泉。”疏曰：“筋病治此。”《铜人》针六分，留十呼，得气即泻。又宜灸留针，日灸七壮，至七七壮。《素注》灸三壮。《明下》灸一壮。</p>
<p>　　主膝伸不得屈，髀枢膝骨冷痹，脚气，膝股内外廉不仁，偏风半身不遂，脚冷无血色，苦嗌中介然，头面肿，足筋挛。</p>
<p>　　阳交（一名别阳，一名足窌）：</p>
<p>　　足外踝上七寸，斜属三阳分肉之间，阳维之郄。《铜人》针六分，留七呼，灸三壮。</p>
<p>　　主胸满肿，膝痛足不收，寒厥惊狂，喉痹，面肿，寒痹，膝胻不收。</p>
<p>　　外丘：</p>
<p>　　外踝上七寸，少阳所生。《铜人》针三分，灸三壮。</p>
<p>　　主胸胀满，肤痛痿痹，颈项痛，恶风寒，猘犬伤毒不出，发寒热，速以三壮艾，可灸所啮处，及足少阳络。癫疾，小儿龟胸。</p>
<p>　　光明</p>
<p>　　外踝上五寸。足少阳之络，别走厥阴。《铜人》针六分，留七呼，灸五壮。《明下》灸七壮。</p>
<p>　　主淫泺，胫酸胻疼，不能久立，热病汗不出，卒狂。与阳辅疗法同，虚则痿躄，坐不能起，补之。实则足胻热膝痛，身体不仁，善啮颊，泻之。</p>
<p>　　阳辅（一名分肉）：</p>
<p>　　足外踝上四寸，辅骨前，绝骨端三分，去丘墟七寸，足少阳所行为经火。胆实泻之。《素注》针三分。又曰：针七分，留十呼。《铜人》灸三壮，针五分，留七呼。</p>
<p>　　主腰溶溶如坐水中，膝下浮肿，筋挛。百节酸痛，实无所知。诸节尽痛，痛无常处。腋下肿痿，喉痹，马刀挟瘿，膝胻酸，风痹不仁，厥逆，口苦太息，心胁痛，面尘，头角颔痛，目锐眦痛，缺盆中肿痛，汗出振寒，疟、胸中、胁、肋、髀、膝外至绝骨外踝前痛，善洁面青。</p>
<p>　　悬钟（一名绝骨）：</p>
<p>　　足外踝上三寸动脉中，寻摸尖骨者是。足三阳之大络。按之阳明络绝，乃取之。《难经》曰：“髓会绝骨。”疏曰：“髓病治此。”袁氏曰：“足能健步，以髓会绝骨也。”《铜人》针六分，留七呼，灸五壮。《指微》云：“斜入针二寸许，灸七壮，或五壮。”</p>
<p>　　主心腹胀满，胃中热，不嗜食，脚气，膝胻痛，筋骨挛痛足不收，逆气，虚劳寒损，忧恚，心中咳逆，泄注，喉痹，颈项强，肠痔瘀血，阴急，鼻衄，脑疽，大小便涩，鼻中干，烦满狂易，中风手足不随。</p>
<p>　　丘墟：</p>
<p>　　足外踝下从前陷中骨缝中，去临泣三寸。又侠溪穴中量上外踝骨前五寸，足少阳所过为原。胆虚实皆拔之。《铜人》灸三壮。《素注》针五分，留七呼。</p>
<p>　　主胸胁满痛不得息，久疟振寒，腋下肿，痿厥坐不能起，髀枢中痛，目生翳膜，腿胻酸，转筋，卒疝，小腹坚，寒热颈肿，腰胯痛，太息。</p>
<p>　　临泣：</p>
<p>　　足小趾次趾本节后陷中，去侠溪一寸五分。足少阳所注为俞木。《甲乙》针二分，留五呼，灸三壮。</p>
<p>　　主胸中满，缺盆中及腋下马刀疡瘘，善啮颊，天牖中肿、淫泺，胻酸，目眩，枕骨合颅痛，洒淅振寒，心痛，周痹。痛无常处，厥逆气喘不能行，痎疟日发，妇人月事不利，季胁支满，乳痈。</p>
<p>　　地五会：</p>
<p>　　足小趾次趾本节后陷中，去侠溪一寸。《铜人》针一分，禁灸。</p>
<p>　　主腋痛，内损唾血，足外无膏泽，乳痈。</p>
<p>　　侠溪：</p>
<p>　　足小趾次指歧骨间，本节前陷中。足少阳所溜为荥水。胆虚则补之。《素注》针三分，留三呼，灸三壮。</p>
<p>　　主胸胁支满，寒热伤寒，热病汗不出，目外眦赤，目眩，颊颔肿，耳聋，胸中痛不可转侧，痛无常处。</p>
<p>　　窍阴：</p>
<p>　　足小趾次趾外侧，去爪甲角如韭叶。足少阳所出为井金。《素注》针一分，留一呼。《甲乙》留三呼，灸三壮。</p>
<p>　　主胁痛，咳逆不得息，手足烦热，汗不出，转筋，痈疽，头痛心烦，喉痹，舌强口干，肘不可举，卒聋，魇梦，目痛，小眦痛。</p>
</div>
</div>
<div class="bookvmiddle">
<a href="/guwen/bookv_18884.aspx">上一章</a>
<a href="/guwen/book_230.aspx" style="border:0px;line-height:27px; height:27px;">目录</a>
<a href="/guwen/bookv_18886.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
