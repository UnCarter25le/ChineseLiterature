
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
子夏易传·卷一·坎下坤上_古诗文网
</title>
<meta content="師，貞，丈人吉，无咎。彖曰：師，衆也。貞，正也。能以衆正，可以王矣。剛中而應，行險而順，以此毒天下，而民從之，吉。又何咎矣。五天位也，而以非陽居之，或有戰爭之事。二剛陽也，而能正衆" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_9395.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷一·坎下坤上</b></span>
<a href="javascript:PlayBookv(9395)" style="margin-left:5px;"><img alt="" height="16" id="speakerimgBookv9395" src="/img/speaker.png" width="16"/></a>
<span id="bookvPlay9395" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%8d%9c%e5%95%86">卜商</a></p>
<div class="contson">
<p>　　師，貞，丈人吉，无咎。彖曰：師，衆也。貞，正也。能以衆正，可以王矣。剛中而應，行險而順，以此毒天下，而民從之，吉。又何咎矣。</p>
<p>　　五天位也，而以非陽居之，或有戰爭之事。二剛陽也，而能正衆，可崇任之，佐其尊而臣也。文人之謂，居中而奉，行險而順，以殺上。殺毒其人，而人從也。專其命，咎，則吉復大矣。又何咎焉。</p>
<p>　　象曰：地中有水，師。君子以容民畜衆。</p>
<p>　　地中有水，故能有得其潤，而保其廣地之用也。蓋象乎君子也。則能得其情而獲其治道，出於民也。故君子以容而畜之，顯仁以藏用也。</p>
<p>　　初六，師出以律，否臧凶。象曰；師出以律，失律，凶也。</p>
<p>　　春秋傳言：執事順成，為臧逆，為否理。有必然之勝者，師出而謀合之。為臧，乃其律也。失之，是以凶也。夫律者，軍事之命也。師之興，主君不能親之，是以授其命而不授其事。名曰專征。此古師之道也。軍誌曰：軍之所承於君者，師之可戰，君曰無戰，必戰可也。師不可戰，君曰戰之，無戰可也。故進不求其名，退不避其罪，本乎社稷之衛也。或以聽君主之制為律，豈足是哉。愼諸，其在授人以律乎。</p>
<p>　　九二，在師中，吉，无咎。王三錫命。象曰：在師中，吉，承天寵也。王三錫命，懷萬邦也。</p>
<p>　　剛中而應，行險而順。受命而能正衆也。吉何咎哉。王者以天下為心，用兵非以怒也，平之非喜殺也。三錫命非私也，安萬邦而已矣。</p>
<p>　　六三，師或輿尸，凶。象曰：師或輿尸，大无功也。</p>
<p>　　師之出也，任於一人。剛中者也。多則或矣。非其任也。何功之有，吉。二剛也。而以隂柔乘其上，是兼其領也。輿師之凶也。宜哉。無君上之命，則免矣。故曰或也。</p>
<p>　　六四，師左次，无咎。象曰：左次，无咎。未失常也。</p>
<p>　　左者不用之地，待其師命而已，未失常也。</p>
<p>　　六五，田有禽，利執言，无咎。長子帥師，弟子輿尸，貞凶。象曰：長子帥師，以中行也。弟子輿尸，使不當也。</p>
<p>　　居尊雖柔，待而有獲也。何以利乎，柔不能臨衆也。執命而授德人，則無咎矣。二剛中而繼體於五，其長子乎。命授一人，帥師可也。三柔弟子也。命不可二也。其輿尸也。</p>
<p>　　上六，大君有命，開國承家，小人勿用。象曰：大君有命，以正功也。小人勿用，必亂邦也。</p>
<p>　　師之終復於大君者，居天下而無私。故誓師曰：用命賞于祖，不用命戮于社。功存社稷之公也，天下共之有。開國而封之者，承家而食之者，此功之分也。王執而正之，非惠之私也。小人不原於天命，不足於貴位，故至亂邦。此易之終戒也，而失於用也。</p>
</div>
</div>
<div class="bookvmiddle">
<a href="/guwen/bookv_9394.aspx">上一章</a>
<a href="/guwen/book_101.aspx" style="border:0px;line-height:27px; height:27px;">目录</a>
<a href="/guwen/bookv_9396.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
