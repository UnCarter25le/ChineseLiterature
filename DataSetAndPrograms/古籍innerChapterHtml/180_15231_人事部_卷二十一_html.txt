
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·人事部·卷二十一_古诗文网
</title>
<meta content="○美丈夫下《唐书》曰：张知謇，蒲州河东人，徙家于歧。少与兄知立、知晦、弟知然励志读书，皆明经擢第，仪质瑰伟，眉目疏朗，晓立理文而清介自守，故公卿争进之。又曰：崔湜，美姿仪，有才名，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15231.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>人事部·卷二十一</b></span>
<a href="javascript:PlayBookv(15231)" style="margin-left:5px;"><img alt="" height="16" id="speakerimgBookv15231" src="/img/speaker.png" width="16"/></a>
<span id="bookvPlay15231" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○美丈夫下</p>
<p>　　《唐书》曰：张知謇，蒲州河东人，徙家于歧。少与兄知立、知晦、弟知然励志读书，皆明经擢第，仪质瑰伟，眉目疏朗，晓立理文而清介自守，故公卿争进之。</p>
<p>　　又曰：崔湜，美姿仪，有才名，弟液、涤及从兄莅并有文翰，居清要。每宴私之际，自比东晋王导、谢安之家。谓人曰："吾之门及出身，历官未尝不为第一，丈夫当先据要路以制人，岂能默默受制于人。"液尤善五言，湜叹曰："海子，我家之神龟也。"海子，即液小名，官至殿中侍御史。</p>
<p>　　又曰：卢承庆美风仪，博学有才幹。贞观初，为秦州都督府户曹参军，因奏河西军事，太宗奇其明辩，擢拜考功员外郎，迁民部侍郎。太宗尝问历代户口数，承庆叙夏商后迄于周隋，皆有依据。上嗟赏之，令兼检校兵部侍郎，知五品选事。</p>
<p>　　《庄子》曰：盗跖谓孔子曰："长大美好，人见而悦者，此吾父母遗德，丘虽不吾誉，吾不自知耶！"</p>
<p>　　《傅玄子》曰：蒯躬字叔孝，性方严，有容仪，人望而畏之。有过其门者，皆整衣改容。</p>
<p>　　《郭子》曰：潘安仁、夏侯湛并有美容貌，常同行，人谓之连璧。</p>
<p>　　又曰：谢哲字颍豫，陈郡人也。美风仪，举止蕴藉，而襟情豁然，为士君子所重。</p>
<p>　　《郭林宗别传》曰：林宗游洛阳，见河南尹李膺，膺大奇之，于是名震京师。复归乡里，衣冠诸儒送至河上，车数千两。林宗惟与膺同舟而济，众宾望之，以为神仙焉。</p>
<p>　　晋《谢安别传》曰：王珣以疾辞职，岁馀卒，桓玄与会稽王导子书曰："珣神情朗悟，经史明彻，风流之美，公私所寄，忽尔丧失，叹悼之深，岂但风流相悼而已。"</p>
<p>　　《荀氏家传》曰：荀悦字仲豫。俭之子。俭早卒，悦年十二能说《春秋》。家贫无书，每之人间所见篇读，一览多能诵记，性静，美姿容。</p>
<p>　　又曰：荀羡字令则，七岁随父在石头。苏峻爱其姿神，数唤之。年十五，拟国婚之选，不欲连姻帝室，乃遁长沙。监司追寻，不得已，遂尚浔阳公主。风气英秀，明须眉，俯仰眄睐，容止可则。</p>
<p>　　皇甫谥《逸士传》曰：或问许子将："荀靖与荀爽孰贤？"子将曰："二人皆玉也，慈明外朗，叔慈内润。"</p>
<p>　　《何晏别传》曰：何晏，南阳人，大将军进之孙。遇害，魏武纳晏母，晏小，养于魏宫，至七八岁，惠心天悟，形貌绝美。武帝欲以为子，每扶将游观，令与诸子长幼相次。晏微觉之，坐则专席，止则独立，或问其故，答曰："礼，异姓不相贯。"</p>
<p>　　《管辂别传》曰：诸葛原与管辂别，戒以二事，言："卿乐酒，量温克，然不可保，宁当节之。即卿有水鉴之才，所见者妙，仰观如神，祸如膏火，不可不慎也。</p>
<p>　　《吴地记》曰：陆闳字子春，畅子也。姿容如玉，威仪秀异。光武升台而见，伟之，笑曰："南方故多佳人。"</p>
<p>　　《三国典略》曰：李绘仪貌端伟，神情朗俊。舅河间邢晏每与之言，叹其高远，称之曰："若披烟雾，如对珠玉，宅相之奇，良在此甥。"文襄嗣业晋代，山东诸郡其特降书徵者，惟绘、清河太守辛术二人而已。</p>
<p>　　又曰：梁杨白花，字长茂，武都仇池人，大眼之子也。少有勇力，容貌瑰伟。</p>
<p>　　又曰：山公目嵇叔夜之为人也，岩岩若孤松之独立。</p>
<p>　　又曰：嵇叔夜之为人，其醉也隗峨，如玉山之将颓。</p>
<p>　　又曰：卫玠从豫章下，人久闻其姿，观者如堵，玠先有羸疾，发遂死，时人谓看杀卫玠。</p>
<p>　　又曰：人叹王恭形茂者，濯濯如春月柳。</p>
<p>　　又曰：王右军见杜洪理，叹曰："肤如凝脂，眼如点漆，此神仙中人也。"</p>
<p>　　又曰：裴叔则有俊彩容仪，脱冠、粗服、乱头皆好。有人见之，曰："裴叔则如玉山行，光映照人也。"</p>
<p>　　又曰：时人目李宣国如玉山之将摧。</p>
<p>　　又曰：卫伯玉为尚书令，见乐广与朝中名士谈义，奇之曰："自昔诸子弟造之曰：此人水鉴也，莹然若披云雾而睹青天。"</p>
<p>　　又曰：抚军问孙兴公："刘真长何如？"曰："橇膨令淑。""王仲祖何如？"曰："温润怡和。"</p>
<p>　　又曰：范豫章谓王荆州(范宁王悦。)曰："卿风流俊望，真后来之秀。"王曰："不有此舅，焉有此甥。"(王氏谱曰：坦之娶阳范。注：女宁姉，姉生悦。)</p>
<p>　　又曰：庾子嵩目和峤，森森如千丈之松，虽磊砢有节目，施之大厦，有栋梁之用也。</p>
<p>　　杨松玠《谈薮》曰：张绪字思曼，少而闲雅，风流吐纳，观者忘疲。永明主见灵和殿前，柳条嫩弱，披靡可爱，嗟赏曰："此杨列掮流可爱，似张绪少年。"</p>
<p>　　宋玉《风赋》曰：楚襄王时，宋玉休归，唐勒谗之于王。王谓玉曰："体貌容冶，口多微辞，不亦薄乎？"玉谓王曰："身体容冶，受之二亲；口多微辞，闻之圣人。"</p>
<p>　　陈沈炯《长安少年行》曰：长安美少年，骢马铁连钱。陈王装瑙勒，晋帝铸金鞭，步摇如飞燕，剑锷似舒莲。去来新市北，遨游大道边。</p>
<p>　　○美妇人上</p>
<p>　　《周易》曰：冶容诲淫。</p>
<p>　　《毛诗》曰：窈窕淑女，君子好逑。</p>
<p>　　又曰：静女其姝，俟我于城隅。匪女之为美，美人之贻。(姝，美色也。)</p>
<p>　　又曰：云谁之思，美孟姜矣。</p>
<p>　　又曰：彼美孟姜，询美且都。有女同行，颜如舜英。(舜英，不槿也。)</p>
<p>　　又曰：野有蔓草，零露漙兮。有美一人，清扬婉兮。</p>
<p>　　又曰：齐侯之子，卫侯之妻。东宫之妹，邢侯之姨，谭公惟私，手如柔荑，肤如凝脂。领如蝤蛴，齿如瓠犀。秦首蛾眉，巧笑倩兮，美目眄兮。</p>
<p>　　又曰：彼美淑姬，可以晤歌。</p>
<p>　　又曰：有女如玉。</p>
<p>　　又曰：有女如云。</p>
<p>　　又曰：娈彼诸姬。(娈，好貌。)</p>
<p>　　《左传》曰：叔向欲娶申公巫臣氏，其母曰："吾闻甚美必有甚恶，而天锺美于是，将必是以有败也。昔有仍氏生女，鬒黑而甚美，光可以鉴，名曰玄妻。乐正后夔娶之，生伯封，(古诸侯，发美曰鬒。)实有豕心。夔舜典乐夫有尤物，(尤，异也。)足以移人。苟非德义，必有祸。"</p>
<p>　　又曰：宋华父督见孔父之妻于路，目逆而送之，曰："美而艳。"(色美曰艳。)</p>
<p>　　又曰：卫侯自城上见巳氏之妻发美，使髡之，以为吕姜髢。</p>
<p>　　又曰：郑有徐吾犯之妹甚美，公孙楚与公孙黑争聘之。</p>
<p>　　《公羊传》曰：骊姬者，国色也。(其颜色，一国之选。)</p>
<p>　　又曰：邾娄颜夫人者，妪盈女，国色也。</p>
<p>　　《尔雅》曰：美女为媛。</p>
<p>　　《国语》曰：恭王游于泾上，密康公从，三女奔之，其母曰："必致之于王。夫兽三为群，人三为众，女三为灿。今以美物归汝，而何德以堪之。"康公弗献，一年，王灭密。(贾逵注曰：灿，美也。)</p>
<p>　　《战国策》曰：晋文公得南威，三日不朝，遂推南威而远之，曰："后代必有以色亡国者。"</p>
<p>　　又曰：阴姬与江姬争为后，司马喜为阴姬，乃谓赵王曰："臣闻赵，佳丽之所出也。今至境，入都邑，殊无美者，臣未尝见人如中山阴姬者。其眉目准额权衡偃月，乃帝王之后，非诸侯姬也。"赵王大悦，欲请之，司马喜归谓中山君曰："赵王非贤主也，乃欲请阴姬。王宜立以为后，以绝赵王之意。"中山君遂立为后。</p>
<p>　　又曰：张仪之楚，见楚王曰："彼周、郑之女，粉白黛黑，立于衢闾之间，非知而见之者，以为神。"王曰："楚，僻陋之国，寡人未见中国之女如此之美！"乃资以珠玉使行。后郑袖闻之，大恐。令人谓张子曰："闻君将之晋，有千金斤，请供刍秣。"张子请王觞之。王召郑袖而觞之。张子再拜曰："仪有死罪。仪行天地遍矣，未尝见人如此之美也！而仪言得美人，是欺王也。"王曰："吾固知天下无若是两人矣。"</p>
<p>　　《史记》曰：纣囚西伯，而闳夭之徒以有莘氏美女献纣，纣大悦，乃放西伯。</p>
<p>　　又曰：汉武帝时，尹夫人与邢夫人同时幸，武帝有诏不得相见。尹夫人自请武帝，愿见邢夫人，帝令他夫人饰，从者数十人来前。尹夫人见之，曰："非邢夫人。"帝曰："何以知之？"对曰："观其体貌形状，不足以当人主。"有诏邢夫人。邢夫人故衣独身来，尹夫人望见，曰："真是矣。"于是乃低头而泣，自痛其不如也。谚曰："美女入室，恶女之仇。"</p>
<p>　　《汉书》曰：孝武李夫人，本以倡进。初，夫人兄延年性知音律，善歌舞，侍上，起舞歌曰："北方有佳人，绝世而独立。一顾倾人城，再顾倾人国。宁不知倾城与倾国，佳人不可得。"上叹息曰："善！世岂有此人乎？"平阳主因言延年有女弟。上乃召见之，实妙丽善舞。李夫人少而早卒，上怜愍焉。图画其形于甘泉宫。</p>
<p>　　华峤《后汉书》曰：梁冀妻孙寿，色美而善为妖态，作愁眉、啼妆、堕马髻、折腰步、龋齿笑以为媚惑。</p>
<p>　　《东观汉记》曰：赵喜与友人韩仲伯欲出武关，仲伯以其妇有色，恐有强暴者，而已受其害，欲弃之。喜责怒仲伯，以泥涂其妇面，载以鹿车，身自推，每逢贼，辄为求哀。言其病，遂脱。</p>
<p>　　又曰：初，光武闻阴丽华美，心悦，叹曰："娶妻当得阴丽华。"后为皇后。</p>
<p>　　《汉武故事》曰：又起明光宫，发燕赵美女二千人以充之，率取十五以上二十以下，年满四十者出嫁。凡诸宫美人可七八千，帝从行郡国，载之后车，与上同辇者十六人，员数恒使满，皆自然美丽，不使粉白黛黑，侍衣轩者亦如之。</p>
<p>　　《魏略》曰：初，袁绍子熙纳甄后，熙出奔幽州，后留侍姑。及邺破，绍妻及后坐堂皇上。绍妻自抟。文帝语："袁夫人云何如此？令新妇举头！"姑乃捧后令仰，帝就视，见其颜色非凡，称叹之。太祖为迎也。</p>
<p>　　《吴志》曰：周瑜从孙策攻皖城，得乔公两女，国色也。策自纳大乔，瑜纳小乔。</p>
<p>　　又曰：孙权步夫人以美丽得幸，宠冠后庭。</p>
<p>　　王隐《晋书》曰：阮籍邻家处女有才色，籍不与亲，生不相知。未嫁而死，籍往哭，尽哀乃去。</p>
<p>　　《晋阳春秋》曰：荀灿字奉倩，常曰："妇人者，才知不足论，自宜以色为主。"玺骑将军曹洪女，有美色，灿于是聘焉，容服帷帐甚丽，专房宴寝。历数年后，妇偶病亡。未殡，傅嘏往唁，灿不哭，神伤曰："佳人难再得。"痛悼不已，岁馀亦亡。</p>
<p>　　邓粲《晋记》曰：杜韬至长沙，掠前始兴太守尹虞二女，皆国色也。将妻之，曰："我父二千石，终不为贼作妇。"遂自杀焉。</p>
<p>　　又曰：谢鲲邻家有美女，鲲挑之，女织梭投之，折其两齿。</p>
<p>　　干宝《晋纪》曰：石崇有妓曰绿珠，美如玉，善舞。孙秀使人求焉，崇方登凉观，临清水，妇人侍侧。使者以告崇，崇尽出妇妾数十人以示之，皆蕴兰麝而披罗縠，使者曰："君侯服御丽矣，然本受命，旨索绿珠。"崇勃然曰："绿珠，吾所爱，不可得也。"使者曰："愿加三思。"崇曰："不然。"使者还以告，故秀劝赵王伦杀之。</p>
<p>　　崔鸿《十六国春秋·前赵录》曰：刘聪使大鸿胪李恒聘太保刘商女，谓恒曰："此女辈皆姿色超世，且太保于朕，实自不同。"恒曰："太保裔自有周，与圣源实别。"聪大悦，赐金六十斤。</p>
<p>　　又曰：崔鸿《后赵·石虎》：郑后名樱桃，晋冗从仆射郑世达家妓也。在中猥妓中，虎数叹其貌于太妃，太妃给之。</p>
<p>　　又曰：前秦初，苻坚灭燕，慕容冲妹年十四，有殊色，坚纳之。</p>
<p>　　车频《秦书》曰：苻坚时，新罗献美女，国在百济国东。</p>
<p>　　《三十国春秋》曰：后凉吕超杀其君纂，后杨氏国色，超将妻焉。谓其父桓曰："后若自杀，祸必及宗。"桓以此言告后，后曰："大人本卖女与氐羌，以图富贵，一之以甚，其可再乎？"桓不能强，乃自杀。</p>
<p>　　《唐书》曰：乔知之尤称俊才，所作篇咏，时人多讽诵之，则天时累除右补阙，迁左司郎中。知之有侍婢，曰窈窕娘，美丽善歌舞，为武承嗣所夺。知之怨惜，因作《绿珠篇》以送与婢。婢感愤自杀。承嗣大怒，因讽酷吏罗织，知之下狱死。</p>
<p>　　《南史·恩幸传》曰：阮佃夫见庐江何恢有妓张耀华美。为广州刺史，将发，要佃夫饮，设乐，见张氏悦之，频求此人。恢曰："不可。"佃夫拂衣出户，曰："惜指失掌邪！"遂讽有司，以公事弹恢。</p>
</div>
</div>
<div class="bookvmiddle">
<a href="/guwen/bookv_15230.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15232.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
