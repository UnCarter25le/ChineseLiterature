
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·上少小婴孺方上·伤寒第五_古诗文网
</title>
<meta content="（论一首 方三十首 灸法一首）论曰∶夫小儿未能冒涉霜雪，乃不病伤寒也，大人解脱之久，伤于寒冷，则不论耳，然天行非节之气，其亦得之，有时行疾疫之年，小儿出腹，但患斑者也，治其时行节度" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12674.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>上少小婴孺方上·伤寒第五</b></span>
<a href="javascript:PlayBookv(12674)" style="margin-left:5px;"><img alt="" height="16" id="speakerimgBookv12674" src="/img/speaker.png" width="16"/></a>
<span id="bookvPlay12674" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（论一首 方三十首 灸法一首）</span></p>
<p>　　论曰∶夫小儿未能冒涉霜雪，乃不病伤寒也，大人解脱之久，伤于寒冷，则不论耳，然天行非节之气，其亦得之，有时行疾疫之年，小儿出腹，但患斑者也，治其时行节度，故如大人法，但用药，分剂少异，药小冷耳。</p>
<p>　　<strong>麦门冬汤<br/></strong>　　治小儿未满百日伤寒，鼻衄身热呕逆方。</p>
<p>　　麦门冬（十八铢） 石膏 寒水石 甘草（各半两） 桂心（八铢）</p>
<p>　　上五味 咀，以水二升半，煮取一升，每服一合，日三。</p>
<p>　　<strong>芍药四物解肌汤<br/></strong>　　<strong>治少小伤寒方。</strong></p>
<p>　　芍药 黄芩 升麻 葛根（各半两）</p>
<p>　　上四味 咀以水三升，煮取九合，去滓，分五服，期岁以上，分三服。</p>
<p>　　<strong>麻黄汤<br/></strong>　　治少小伤寒，发热咳嗽，头面热者方。</p>
<p>　　麻黄 生姜 黄芩（各一两） 甘草 桂心 石膏 芍药（各半两） 杏仁（十枚）</p>
<p>　　上八味 咀，以水四升，煮取一升半，分二服，儿若小以意减之。</p>
<p>　　治小儿伤寒方∶葛根汁 淡竹沥（各六合）</p>
<p>　　上二味相和，二三岁儿分三服，百日儿斟酌服之，不宜生，煮服佳。</p>
<p>　　治小儿时气方∶桃叶三两捣，以水五升，煮十沸，取汁，日五六遍淋之，若复发，烧雄鼠屎二枚，烧水调服之。</p>
<p>　　<strong>五味子汤<br/></strong>　　治小儿伤寒，病久不除，瘥后复剧，瘦瘠骨立方。</p>
<p>　　五味子（十铢） 麦门冬 黄连 黄芩 大黄 前胡（各六铢） 芒硝（五铢） 石膏（一两）</p>
<p>　　上十味 咀，以水三升，煮取一升半，服二合，得下便止，计大小增减之。</p>
<p>　　<strong>莽草浴汤<br/></strong>　　<strong>治少小伤寒方。</strong></p>
<p>　　莽草（半斤） 牡蛎（四两） 雷丸（三十枚） 大黄（一两） 蛇床子（一升）</p>
<p>　　上五味 咀以水三斗，煮取斗半，适寒温以浴儿，避眼及阴。</p>
<p>　　<strong>又方</strong> 治小儿猝寒热，不佳，不能服药方。</p>
<p>　　莽草 丹参 桂心（各三两） 菖蒲（半斤） 雷丸（一升） 蛇床子（二两）</p>
<p>　　上六味 咀以水二斗，煮三五沸，适寒温以浴儿，避眼及阴。</p>
<p>　　<strong>雷丸浴汤<br/></strong>　　<strong>治小儿忽寒热方。</strong></p>
<p>　　雷丸（二十枚） 大黄（四两） 黄芩（一两） 苦参 石膏（各三两） 丹参（二两）</p>
<p>　　上六味 咀，以水二斗，煮取一斗半浴儿，避眼及阴，浴讫以粉粉之，勿浓衣，一宿复浴。</p>
<p>　　<strong>李叶浴汤<br/></strong>　　<strong>治少小身热方。</strong></p>
<p>　　李叶随多少， 咀，以水煮，去滓，浴儿，良。</p>
<p>　　<strong>柳枝浴汤<br/></strong>　　治小儿生一月至五月，乍寒乍热方。</p>
<p>　　柳枝细切，煮取汁洗儿，若渴，绞冬瓜汁服之。</p>
<p>　　<strong>青木香浴汤<br/></strong>　　<strong>治小儿壮热羸瘠方。</strong></p>
<p>　　青木香（四两） 麻子仁 竹叶（各一升） 虎骨（五两） 白芷（三两）</p>
<p>　　上五味 咀，以水二斗，煮取一斗，稍稍浴儿。</p>
<p>　　<strong>十二物寒水石散<br/></strong>　　<strong>治少小身体壮热，不能服药方。</strong></p>
<p>　　寒水石 芒硝 滑石 石膏 赤石脂 青木香 大黄 甘草 黄芩 防风 川芎 麻黄根</p>
<p>　　上各等分，合治下筛，以粉一升，药屑三合相和，复以筛筛之，以粉儿身，日三。</p>
<p>　　<strong>李根汤<br/></strong>　　<strong>治小儿暴有热，得之二三日者方。</strong></p>
<p>　　李根 桂心 芒硝（各十八铢） 麦门冬 甘草（各一两）</p>
<p>　　上五味 咀，以水三升，煮取一升，分五服。</p>
<p>　　<strong>升麻汤<br/></strong>　　<strong>治小儿伤寒，变热毒病，身热面赤，口燥，心腹坚急，大小便不利，或口疮者，或因壮热，便四肢挛掣惊，乃成痫疾，时发时醒，醒后身热如火者，悉主之方。</strong></p>
<p>　　升麻 白薇 麻黄 葳蕤 柴胡 甘草（各半两） 黄芩（一两） 朴硝 大黄 钩藤（各六铢）</p>
<p>　　上十味 咀，以水三升先煮麻黄去上沫，纳诸药煮，取一升。儿生三十日至六十日，一服二合；六十日至百日，一服二合半；百日至二百日，一服三合。</p>
<p>　　<strong>大黄汤<br/></strong>　　<strong>治小儿肉中挟宿热，瘦瘠，热进退休作无时方</strong>。</p>
<p>　　大黄 甘草 芒硝（各半两） 桂心（八铢） 石膏（一两） 大枣（五枚）</p>
<p>　　上六味 咀，以水三升，煮取一升，每服二合。</p>
<p>　　<strong>又方 治小儿腹大短气，热有进退，食不安谷为不化方</strong>。</p>
<p>　　大黄 黄芩 甘草 麦门冬 芒硝（各半两） 石膏（一两） 桂心（八铢）</p>
<p>　　上七味 咀，以水三升，煮取一升半，分三服。期岁以下小儿作五服。</p>
<p>　　<strong>蜀漆汤<br/></strong>　　<strong>治小儿潮热方。</strong></p>
<p>　　蜀漆 甘草 知母 龙骨 牡蛎（各半两）</p>
<p>　　上五味 咀，以水四升，煮取一升，去滓，一岁儿少少温服半合，日再。</p>
<p>　　<strong>竹叶汤<br/></strong>　　<strong>治小儿夏月患腹中伏热，温壮来往，或患下痢，色或白或黄，三焦不利方。</strong></p>
<p>　　竹叶（切） 小麦（各五合） 柴胡 麦门冬 人参 甘草（各半两） 茯苓（十八铢）黄芩（一两六铢）</p>
<p>　　上八味 咀，以水四升，煮竹叶小麦，取三升，去竹叶小麦，下诸药煮，取一升半，分三服。若小儿夏月忽壮热烧人手，洞下黄溏，气力 然，脉极洪数，用此方加大黄二两，再服得下，即瘥。</p>
<p>　　<strong>又方</strong> 治五六岁儿温壮，腹中急满，息不利，或有微肿，亦中极羸，不下饮食，坚痞，手足逆冷方。</p>
<p>　　竹叶（切一升） 小麦（半升） 甘草 黄芩 栝蒌根 泽泻 茯苓 知母 白术 大黄（各一两） 桂心（二铢） 生姜（一两半） 人参 麦冬 半夏（各二两） 当归（十八铢）</p>
<p>　　上十六味 咀，以水七升，煮竹叶、小麦，取四升，去滓，纳诸药煎，取一升六合，分四服。</p>
<p>　　<strong>治小儿连壮热，实滞不去，寒热往来，微惊悸方∶</strong> </p>
<p>　　大黄（一两） 黄芩 栝蒌根 甘草（各十八铢） 滑石（二两） 桂心 牡蛎 人参 龙骨</p>
<p>　　上十二味 咀，以水四升，煮取一升半，每服三合，一日一夜令尽，虽吐亦与之。（一本加紫石英半两。）</p>
<p>　　<strong>调中汤<br/></strong>　　治小儿春秋月晨夕中暴冷，冷气折其四肢，热不得泄，则壮热冷气入胃，变下痢，或欲赤白滞起数去，小腹胀痛极壮热，气脉洪大，或急数者，服之热便歇，下亦瘥也，但壮热不吐下者，亦主之方。</p>
<p>　　葛根 黄芩 茯苓 桔梗 芍药 白术 本 大黄 甘草（各六铢）</p>
<p>　　上九味 咀，以水二升，煮取五合，服法如前篇龙胆汤下，量儿大小以意服之。</p>
<p>　　<strong>生地黄汤<br/></strong>　　<strong>治小儿寒热进退，啼呼腹痛方。</strong></p>
<p>　　生地黄 桂心（各二两）</p>
<p>　　上二味 咀以水三升，煮取一升，期岁以下服二合，以上三合。一方七味，有芍药、寒水石</p>
<p>　　<strong>又方</strong> 治小儿伤寒发黄方。</p>
<p>　　捣土瓜根汁三合，服之。</p>
<p>　　<strong>又方</strong> 捣韭根汁，澄清，取如大豆许，滴儿鼻中，即出黄水，瘥。</p>
<p>　　<strong>又方</strong> 捣青麦汁服之。</p>
<p>　　<strong>又方</strong> 小豆（三七枚） 瓜蒂（二七枚） 糯米（四十枚）</p>
<p>　　上三味为末，吹入鼻中。</p>
<p>　　<strong>二物通汗散<br/></strong>　　<strong>治少小有热不汗方。</strong></p>
<p>　　粉（半斤） 雷丸（四两）</p>
<p>　　上捣为细末和下筛，以粉儿身。</p>
<p>　　<strong>二物茯苓粉散<br/></strong>　　<strong>治少小头汗方</strong>。</p>
<p>　　茯苓 牡蛎（各四两）</p>
<p>　　上治下筛，以粉八两，合捣为散，有热辄以粉，汗即止。</p>
<p>　　<strong>三物黄连粉散<br/></strong>　　<strong>治少小盗汗方。</strong></p>
<p>　　黄连 牡蛎 贝母（各十八铢）</p>
<p>　　上以粉一升，合捣下筛，取粉儿身，佳。</p>
<p>　　<strong>犀角饮子<br/></strong>　　此由心脏热之所感，宜服此方。</p>
<p>　　犀角（十八铢） 茯神（一两） 麦门冬（一两半） 甘草（半两） 白术（六铢）</p>
<p>　　上五味 咀，以水九合，煎取四合，分服。加龙齿一两，佳。</p>
<p>　　<strong>恒山汤<br/></strong>　　治小儿温疟。</p>
<p>　　恒山（切一两） 小麦（三合） 淡竹叶（切一升）</p>
<p>　　上三味以水一升半，煮取五合，量儿大小分服。</p>
<p>　　<strong>又方</strong> 鹿角末 临发时先服一钱匕。</p>
<p>　　<strong>又方</strong> 烧鳖甲灰，以酒服一钱匕，至发时服三匕，并以火炙身。</p>
<p>　　<strong>又方</strong> 烧鸡 中黄皮为末，和乳与服，男雄女雌。</p>
<p>　　<strong>又方</strong> 灸两乳下一指，三壮。</p>
</div>
</div>
<div class="bookvmiddle">
<a href="/guwen/bookv_12673.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12675.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
