
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·宝玩部·珍宝_古诗文网
</title>
<meta content="十二时盘唐内库有一盘，色正黄，围三尺，四周有物象。如辰时，草间皆戏龙，转已则为蛇，午则为马，号十二时盘。游仙枕龟兹国进一枕，色如玛瑙，枕之则十洲、三岛、四海、五湖，尽在梦中，帝名游" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19253.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>宝玩部·珍宝</b></span>
<a href="javascript:PlayBookv(19253)" style="margin-left:5px;"><img alt="" height="16" id="speakerimgBookv19253" src="/img/speaker.png" width="16"/></a>
<span id="bookvPlay19253" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>十二时盘</strong></p>
<p>　　唐内库有一盘，色正黄，围三尺，四周有物象。如辰时，草间皆戏龙，转已则为蛇，午则为马，号十二时盘。</p>
<p>　　<strong>游仙枕</strong></p>
<p>　　龟兹国进一枕，色如玛瑙，枕之则十洲、三岛、四海、五湖，尽在梦中，帝名游仙枕。</p>
<p>　　<strong>火浣布</strong></p>
<p>　　外国有火林山，山中有火光，兽大如鼠，尾长三、四寸，或赤或白。山可三百里，晦夜即见此山林，乃有此兽光照。外国人取其兽毛织布，衣服垢秽，以火烧之，垢落如浣，故谓之火浣布。</p>
<p>　　<strong>冰蚕丝</strong></p>
<p>　　东海员峤山有冰蚕，长七寸，黑色，有麟角。以霜雪覆之，然后作茧。茧长尺一，其色五彩，织为文锦，入水不濡，入火不燎，暑月置座一，室清凉。唐尧之世，海人献之，尧以为黼黻。</p>
<p>　　<strong>耀光绫</strong></p>
<p>　　越人于石帆山中，收野茧缫丝，夜梦神人告曰：“禹穴三千年一开，汝所得茧，即《江淹集》中壁鱼所化也，织丝为裳，必有奇文。”果符所梦。</p>
<p>　　<strong>各珠</strong></p>
<p>　　龙珠在颔，蛟珠在皮，蛇珠在口，鱼珠在目，蚌珠在腹，鳖珠在足，龟珠在甲。</p>
<p>　　<strong>九曲珠</strong></p>
<p>　　有得九曲珠，穿之不得其窍。孔子教以涂脂于线，使蚁通之。</p>
<p>　　<strong>木难</strong></p>
<p>　　大径寸，出黄支金翅鸟，口结绿，所成碧色珠也，古绝夜光者即此。</p>
<p>　　<strong>火齐（音霁）</strong></p>
<p>　　赤色珠也，一名玫瑰，盖珠品之下者也。</p>
<p>　　<strong>火珠</strong></p>
<p>　　《孔帖》：南蛮有珠如卵，日中以艾着火上，辄火出，号火珠。</p>
<p>　　<strong>水珠</strong></p>
<p>　　唐顺宗时，拘弘国贡水珠，色类铁，持入江海，可行洪水之上，后化为龙。</p>
<p>　　<strong>记事珠</strong></p>
<p>　　张说为相，有人献一珠，绀色有光。事有遗忘，玩此珠，便觉心神开悟，名曰记事珠。</p>
<p>　　<strong>定风珠</strong></p>
<p>　　蜘蛛腹中有珠，皎洁，持以入江海，遇大风，握珠在手，则风自定，故名“定风珠”。</p>
<p>　　<strong>鲛人泣珠</strong></p>
<p>　　《博物志》：鲛人从水中出，曾寄寓人家，积日卖绡，临去，主人索器，泣而出珠。</p>
<p>　　<strong>宝贝</strong></p>
<p>　　贝为海中介虫，大者名宝，交趾以南海中皆有。</p>
<p>　　<strong>红靺鞨</strong></p>
<p>　　大如巨栗，赤烂若珠樱，视之若不可触，触之甚坚，不可破，佩之者为鬼神所护，入水不溺，入火不燃。<br/><br/></p>
<p>　　<strong>青琅玕</strong></p>
<p>　　生海底，云海人以网得之。初出时，红色，久而青黑，枝柯似珊瑚，而上有孔窍如虫蛀，击之有金石声。</p>
<p>　　<strong>金刚钻</strong></p>
<p>　　形如鼠，粪色青黑，生西域百丈水底盘石上，土人没水觅得之，以之镌镂，无坚不破，唯以羚羊角击之即碎。</p>
<p>　　<strong>奇南香</strong></p>
<p>　　一作迦南。其木最大，枝柯窍露，大蚁穴之。蚁食石蜜，归遗于中，木受蜜气，结而成香，红而坚者谓之生结，黑而软者谓之糖结。木性多而香味薄者，谓之虎斑结、金绿结。</p>
<p>　　<strong>猫儿眼</strong></p>
<p>　　宝石也。其状色酷似猫眼，内光一线，如猫睛一般，可定时辰。</p>
<p>　　<strong>祖母绿</strong></p>
<p>　　亦宝石。绿如鹦哥毛，其光四射，远近看之，则闪烁变幻，武将上阵，取以饰盔，使射者目眩，箭不能中。</p>
<p>　　<strong>刚卯</strong></p>
<p>　　《王莽传》：刚卯，长三寸，广一寸四分。或用金玉，刻作两行书曰：“正月刚卯。”又曰：“疾日刚卯。”凡六十六字。以正月卯日作此佩之，以祓除不祥。</p>
<p>　　<strong>镔铁</strong></p>
<p>　　西番有镔铁，面上作螺旋花，或芝麻雪花。凡造刀剑器皿，磨令光，用金丝矾泽之，其花益现，价过于银。</p>
<p>　　<strong>聚宝盆</strong></p>
<p>　　明初沉万三有聚宝盆，凡金银珠宝纳其中，过夜皆满。太祖筑陵南门，下有龙潭，深不可测，以土石投之，决填不满；太祖取盆投之，下石即满，且诳龙以五更即还。今南门不打五更，至四更即天亮。</p>
<p>　　<strong>钱名</strong></p>
<p>　　《通典》；自太昊以来，则有钱矣。太昊氏、高阳氏渭之金；有熊氏、高辛氏谓之货；陶唐氏谓之泉；商周谓之布；齐莒谓之刀，又曰教。与俗改币，与世易。夏后以元具。周人以紫石，后世或金钱、刀布。</p>
<p>　　<strong>朱提</strong></p>
<p>　　县名。属犍为。出好银。即今四川嘉定州犍为县。</p>
<p>　　<strong>青蚨</strong></p>
<p>　　《搜神记》：青蚨似蝉而稍大，母子不离，生于草间，如蚕，取其子，母即飞来。以母血涂钱八十一文，以子血涂钱八十一文，每市物，或先用母钱，或先用子钱，皆复飞归，循环无已。</p>
<p>　　<strong>阿堵物</strong></p>
<p>　　晋王衍妻喜聚敛，衍疾其贪鄙，故口未尝言钱。妻欲试之，令婢以钱绕床，使不得行，衍早起见钱，谓婢曰：“举此阿堵物去！”</p>
<p>　　<strong>鹅眼</strong></p>
<p>　　《宋略》：泰始中通私铸，而钱大坏，一贯长三寸，谓之鹅眼钱。</p>
<p>　　<strong>明月夜光</strong></p>
<p>　　《南越志》：海中有明月珠、水精珠。《魏略》：大秦国出夜光珠、真白珠。</p>
<p>　　<strong>剖腹藏珠</strong></p>
<p>　　《唐史》：太宗曰：西域贾胡得美珠，剖腹而藏之，爱珠不爱其身也。</p>
<p>　　<strong>钱成蝶舞</strong></p>
<p>　　《唐史》：穆宗时，禁中花开，群蝶飞集，上令举网张之，得数万；视之，乃库中金钱也。</p>
</div>
</div>
<div class="bookvmiddle">
<a href="/guwen/bookv_19252.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19254.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
