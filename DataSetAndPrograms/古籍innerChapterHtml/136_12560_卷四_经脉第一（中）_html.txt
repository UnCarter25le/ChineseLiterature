
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
针灸甲乙经·卷四·经脉第一（中）_古诗文网
</title>
<meta content="春得秋脉，夏得冬脉，长夏得春脉，秋得夏脉，冬得长夏脉，名曰阴出之阳，病善怒不治，是谓五邪，皆同，死不治。春胃微弦曰平，弦多胃少曰肝病，但弦无胃曰死，胃而有毛曰秋病，毛甚曰今病，脏真" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12560.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷四·经脉第一（中）</b></span>
<a href="javascript:PlayBookv(12560)" style="margin-left:5px;"><img alt="" height="16" id="speakerimgBookv12560" src="/img/speaker.png" width="16"/></a>
<span id="bookvPlay12560" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e7%9a%87%e7%94%ab%e8%b0%a7">皇甫谧</a></p>
<div class="contson">
<p>　　春得秋脉，夏得冬脉，长夏得春脉，秋得夏脉，冬得长夏脉，名曰阴出之阳，病善怒不治，是谓五邪，皆同，死不治。</p>
<p>　　春胃微弦曰平，弦多胃少曰肝病，但弦无胃曰死，胃而有毛曰秋病，毛甚曰今病，脏真散于肝，肝藏筋膜之气也。</p>
<p>　　夏胃微钩曰平，钩多胃少曰心病，但钩无胃曰死，胃而有石曰冬病，石甚曰今病，脏真通于心，心藏血脉之气也。</p>
<p>　　长夏，胃微软弱曰平，胃少软弱多曰脾病，但代无胃曰死，软弱有石曰冬病，软（《素》作弱）甚曰今病，脏真濡于脾，脾藏肌肉之气也。</p>
<p>　　秋胃微毛曰平，毛多胃少曰肺病，但毛无胃曰死，毛而有弦曰春病，弦甚曰今病，脏真高于肺，肺行营卫阴阳也。</p>
<p>　　冬胃微石曰平，胃少石多曰肾病，但石无胃曰死，石而有钩曰夏病，钩甚曰今病，脏真下于肾，肾藏骨髓之气也。</p>
<p>　　胃之大络，名曰虚里，贯膈络肺，出于左乳下，其动应手，脉之宗气也。盛喘数绝者。</p>
<p>　　则病在中，结而横有积矣，绝不至曰死。诊得胃脉则能食，虚则泄也。</p>
<p>　　心脉揣（《素问》作搏）坚而长，病舌卷不能言。其软而散者，病消渴（《素》作烦）自已。</p>
<p>　　肺脉揣（《素》作搏，下同）坚而长，病唾血。其软而散者，病灌汗，至令不复散发。</p>
<p>　　肝脉揣坚而长，色不青，病坠若搏，因血在胁下，令人喘逆。其软而散，色泽者，病溢饮。溢饮者，渴渴多饮，而溢入肌皮肠胃之外也。</p>
<p>　　胃脉揣坚而长，其色赤，病折髀。其软而散者，病食痹痛髀。</p>
<p>　　脾脉揣坚而长，其色黄，病少气。其软而散，色不泽者，病足 肿，若水状。</p>
<p>　　肾脉揣坚而长，其色黄而赤者，病折腰。其软而散者，病少血，至令不复。</p>
<p>　　夫脉者，血气之府也。长则气和，短则气病，数则烦心，大则病进，上盛则气高，下盛则气胀，代则气衰，细则气少，涩则心痛，浑浑革革至如涌泉，病进而色，弊之绰绰（一本作绵绵）其去如弦绝者死。</p>
<p>　　寸口脉中手短者，曰头痛；寸口脉中手长者，曰足胫痛；寸口脉沉而坚者，病在中；寸口脉浮而盛者，病在外；寸口脉中手促上数（《素问》作击）者，曰肩背痛；寸口脉紧而横坚热；寸口脉盛滑坚者，曰病在外；寸口脉小实而坚者，曰病在内。脉小弱以涩者，谓之久病；脉浮滑而实大（《素问》作滑浮而疾）者，谓之新病。病甚有胃气而和者，曰病无他；脉急者曰病无他，反四时及不间脏曰死。</p>
<p>　　太阳脉至，洪大以长。少阳脉至，乍数乍疏，乍短乍长。阳明脉至，浮大而短。</p>
<p>　　厥阴有余，病阴痹，不足病生热痹，滑则病狐疝风，涩则病少腹积气（一本作积厥）。</p>
<p>　　少阴有余，病皮痹瘾疹，不足病肺痹，滑则病肺风疝，涩则病积溲血。</p>
<p>　　太阴有余，病肉痹寒中，不足病脾痹，滑则病脾风疝，涩则病积心腹时满。</p>
<p>　　阳明有余，病脉痹身时热，不足病心痹，滑则病心风疝，涩则病积时善惊。</p>
<p>　　太阳有余，病骨痹身重，不足病肾痹，滑则病肾风疝，涩则病积时善癫疾。</p>
<p>　　少阳有余，病筋痹胁痛，不足病肝痹，滑则病肝风疝，涩则病积时筋急目痛。</p>
<p>　　太阴厥逆， 急挛，心痛引腹，治主病者。</p>
<p>　　少阴厥逆，虚满呕变，下泄清，治主病者。</p>
<p>　　厥阴厥逆，挛，腰痛，虚满前闭 语，治主病者。</p>
<p>　　三阴俱逆，不得前后，使人手足寒，三日死。</p>
<p>　　太阳厥逆，僵仆呕血善衄，治主病者。</p>
<p>　　少阳厥逆，机关不利。机关不利者，腰不可以行，项不可以顾，发肠痈，不可治，惊者死。</p>
<p>　　阳明厥逆，喘咳身热，善惊，衄血呕血，不可治，惊者死。</p>
<p>　　手太阴厥逆，虚满而咳，善呕吐沫，治主病者。</p>
<p>　　手心主少阴厥逆，心痛引喉，身热者死，不热者可治。</p>
<p>　　手太阳厥逆，耳聋泣出，项不可以顾，腰不可以俯仰，治主病者。</p>
<p>　　手阳明少阳厥逆，发喉痹，嗌肿痛，治主病者。</p>
<p>　　来疾去徐，上实下虚，为厥癫疾；来徐去疾，上虚下实，为恶风也。故中恶风者，阳气受也。有脉俱沉细数者，少阴厥也；沉细数散者，寒热也；浮而散者，为 （音顺）仆。诸浮而不躁者，皆在阳，则为热；其有躁者，在手。诸细而沉者，皆在阴，则为骨痛；其有静者，在足。数动一代者，病在阳之脉也。其涩者，阳气有余也；滑者，阴气有余也。</p>
<p>　　阳气有余则为身热无汗，阴气有余则为多汗身寒，阴阳有余则为无汗而寒。推而外之，内而不外者，有心腹积也。推而内之，外而不内者，中有热也。推而上之，下而不上者，腰足清也。推而下之，上而不下者，头项痛也。按之至骨，脉气少者，腰脊痛而身有痹也。</p>
</div>
</div>
<div class="bookvmiddle">
<a href="/guwen/bookv_12559.aspx">上一章</a>
<a href="/guwen/book_136.aspx" style="border:0px;line-height:27px; height:27px;">目录</a>
<a href="/guwen/bookv_12561.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
