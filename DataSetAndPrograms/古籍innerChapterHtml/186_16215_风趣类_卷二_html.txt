
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
清代名人轶事·风趣类·卷二_古诗文网
</title>
<meta content="◎纪河间滑稽纪文达公昀，喜诙谐，朝士多遭侮弄。有某太守来谒，公见其左额有疣，大如胡桂，讶曰：“君拥连城、统僚属，累累者何以仪众？某市有某郎中，能疗此疾，顾甚秘其术，必先具厚礼徐告以" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16215.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>风趣类·卷二</b></span>
<a href="javascript:PlayBookv(16215)" style="margin-left:5px;"><img alt="" height="16" id="speakerimgBookv16215" src="/img/speaker.png" width="16"/></a>
<span id="bookvPlay16215" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%91%9b%e8%99%9a%e5%ad%98">葛虚存</a></p>
<div class="contson">
<p>　　◎纪河间滑稽</p>
<p>　　纪文达公昀，喜诙谐，朝士多遭侮弄。有某太守来谒，公见其左额有疣，大如胡桂，讶曰：“君拥连城、统僚属，累累者何以仪众？某市有某郎中，能疗此疾，顾甚秘其术，必先具厚礼徐告以情乃可。”某如言。既见，则郎中额亦有疣，乃悟为公所戏，恚懊而归。</p>
<p>　　◎其二</p>
<p>　　纪河间善诙谐，前办四库书时，凡书有错误，各纂修推诿处分，多有言张冠李戴者，遂题一绝于壁云：“张冠李戴且休论，李老先生听我言，毕竟尊冠何处去，他人戴着也衔冤。”又尝云：“朱石君，人仰之如禹皋稷契，而日托于韩柳欧苏。彭芸楣，人视之如韩柳欧苏，而日居于禹皋稷契。二公之情况相肖。”</p>
<p>　　◎纪河间诗</p>
<p>　　河间师博洽淹通，近世之刘原父、郑渔仲也，独不善书，即以书求者亦不应。尝见斋中砚匣，镌二诗于上云：“笔札匆匆总似忙，晦翁原自笑钟王。老夫今已头如雪，恕我涂鸦亦未妨。虽云老眼尚无花，其奈疏慵日有加。寄语清河张彦远，此翁原不入书家。”河间师有侍姬，中年丧明，构一室以居之，颜曰“善听轩”，联集“甚哉墨墨，对此茫茫”二语，又集汤若士、苏东坡词云：“忙处抛人闲处住；饥时吃饭困时眠。”</p>
<p>　　◎纪河间巧对</p>
<p>　　纪文达公善属对，信手拈来，出口成趣。一日，陆耳山学士云：“适饮马四眼井，四眼井以何为对？”公曰：“即以阁下对可乎？”两人大笑。或谓公曰：“京师招牌，如祖传狗皮膏，秘制乌须药；去风流木牙杖，滴露樨花头油；学（经蒙任附），店（草料俱全）；秋爽来学，冬季讽经；揭裱唐宋元明古今名人书画，发卖川广云贵生熟道地药材。凡此者既闻命矣。若书坊之‘老二酉’，以何为对？”公曰：“汝进正阳门罗城时，试于布伞上观之。”至其处，乃卖卜者书“大六壬”三字也。</p>
<p>　　◎纪河间自挽</p>
<p>　　纪文达自言：自四岁至老，未尝一日离笔砚。乾隆壬子三月，偶在直庐，戏谓友人云：“昔陶靖节自作挽歌，余亦自题一联曰：“浮沉宦海如鸥鸟；生死书丛似蠹鱼。’百年之后，诸公书以见挽足矣。”刘文清公墉笑曰：“上句殊不类公，若以挽陆耳山，乃确当耳。”越三日而陆副宪讣音至，文达纪之《槐西杂志》，以为事有先兆云。</p>
<p>　　◎闽郑堂滑稽诗</p>
<p>　　闽郑堂能诗，好滑稽。郡守丧妻，将殓而不瞑。堂自言能祝，因高吟曰：“夫人一貌玉无瑕，四十年来鬓未华。何事临终含泪眼，恐教儿子着芦花。”吟讫而瞑，守厚礼之。会国丧，太守宴于西湖，堂故冲其前导，守怒，令作诗自责，堂连书“苦”字，守笑曰：“汝今始知苦乎？”堂续曰：“苦苦苦苦苦连天，上皇晏驾未经年。江山草木皆垂泪，太守西湖看画船。”守亟遣之。至今闽人称俳谐为郑堂体。</p>
</div>
</div>
<div class="bookvmiddle">
<a href="/guwen/bookv_16214.aspx">上一章</a>
<a href="/guwen/book_186.aspx" style="border:0px;line-height:27px; height:27px;">目录</a>
<a href="/guwen/bookv_16216.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
