
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平广记·卷四百零八·草木三_古诗文网
</title>
<meta content="草　柰祗草　三赖草　席箕草　护门草　仙人绦　合离草　老鸦笊篱草　鬼皂荚　青草槐铜匙草　水耐冬　三白草　无心草　盆甑草　女草　媚草　醉草　舞草　相思草无情草　忘忧草　睡草　千步香草　" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_11207.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left9159" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷四百零八·草木三</b></span>
<a href="javascript:PlayBookv(11207)" style="margin-left:5px;"><img alt="" height="16" id="speakerimgBookv11207" src="/img/speaker.png" width="16"/></a>
<a href="javascript:ShowYizhu(9159)" id="leftbtn9159" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay11207" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89%e3%80%81%e6%89%88%e8%92%99%e3%80%81%e5%be%90%e9%93%89%e7%ad%89">李昉、扈蒙、徐铉等</a></p>
<div class="contson">
<p>　　草　柰祗草　三赖草　席箕草　护门草　仙人绦　合离草　老鸦笊篱草　鬼皂荚　青草槐</p>
<p>　　铜匙草　水耐冬　三白草　无心草　盆甑草　女草　媚草　醉草　舞草　相思草</p>
<p>　　无情草　忘忧草　睡草　千步香草　麝草　治盅草　蛇衔草　鹿活草　解毒草</p>
<p>　　毒草　蕉毒草　牧麻草　龙刍　红草　宫人草　焦茅　销明草　黄渠草　闻遐草</p>
<p>　　始皇蒲　梦草　汉武牧马草　水网藻　地日草书带草　金橙草　望舒草　神草</p>
<p>　　柰祗草　　</p>
<p>　　柰祗，出拂林国。苗长三四尺。根大如鸭卵。叶似蒜，叶中心抽条甚长。茎端有花六出，红白色，花心黄赤。不结子。其草冬生夏死，与荠麦相类。取其花，压以为油，涂身，除风气。拂林国王及国内贵人用之。（出《酉阳杂俎》）</p>
<p>　　三赖草　　</p>
<p>　　曹州及扬州淮口，出夏梨三赖草。如金色，出于高崖。魅药中最切用。（出《酉阳杂俎》）</p>
<p>　　席箕草　　</p>
<p>　　席箕一名塞芦，生北胡地。古诗云：“千里席箕草。”（出《述异记》）</p>
<p>　　护门草　　</p>
<p>　　常山北有草，名护门。置诸门上，夜有人过，辄叱之。（出《酉阳杂俎》）</p>
<p>　　仙人绦　　</p>
<p>　　衡岳出仙人绦。无根，多生石上。状如带，三股，色绿。亦不常有。（出《酉阳杂俎》）</p>
<p>　　合离草　　</p>
<p>　　合离，根如芋（“芋”原作“草”，据许本改）魁，有游子十二环之。相须而生。而实不连，以气相属。一名独摇，一名离母。若土人所食者，呼为“赤箭”矣。（出《酉阳杂俎》）</p>
<p>　　老鸦笊篱草　　</p>
<p>　　老鸦笊篱，叶如牛蒡而狭。子熟时，色黑。状如笊篱。（出《酉阳杂俎》）</p>
<p>　　鬼皂荚　　</p>
<p>　　鬼皂荚，生江南地泽，如皂荚，高一二尺。沐之长发，叶亦去衣垢。（出《酉阳杂俎》）</p>
<p>　　青草槐　　</p>
<p>　　龙阳县裨牛山南，有青草槐。丛生，高尺余。花若金灯，仲夏发花。（出《酉阳杂俎》）</p>
<p>　　铜匙草　　</p>
<p>　　铜匙草，生水中，叶如剪刀。（出《酉阳杂俎》）</p>
<p>　　水耐冬　　</p>
<p>　　水耐冬，此草终冬在水不死。段成式城南别墅池中有之。（出《酉阳杂俎》）</p>
<p>　　三白草　　</p>
<p>　　三白草，初生不白。入夏，叶端方白。农人候之莳田。三叶白，草毕秀矣。其叶似署预。（出《酉阳杂俎》）</p>
<p>　　无心草　　</p>
<p>　　蚍蜉酒草，一曰鼠耳，像形也。亦曰无心草。（出《酉阳杂俎》）</p>
<p>　　盆甑草　　</p>
<p>　　盆甑草，即牵牛子也。秋节后断之，状如盆甑。其中有子，似龟蔓署预。（出《酉阳杂俎》）</p>
<p>　　女草　　</p>
<p>　　葳蕤草，一名丽草，亦呼为女草。江湖中呼为娃草。美女曰娃，故以为名。（出《酉阳杂俎》）</p>
<p>　　媚草　　</p>
<p>　　鹤子草，蔓生也。其花曲尘色，浅紫蒂。叶如柳而短。当夏开花，（又呼为“绿花绿叶”），南人云是媚草。采之曝干，以代面靥。形如飞鹤，翅尾觜足，无所不具。此草蔓至春生双虫，只食其叶。越女收于妆奁中，养之如（“如”原作“知”，据明抄本改）蚕。摘其草饲之。虫老不食，而蜕为蝶，赤黄色。妇女收而带之，谓之媚蝶。（出《岭表录异》）</p>
<p>　　醉草　　</p>
<p>　　《尸子》：赤县洲为昆仑之墟。其东则卤水岛。山左右，玉红之草生焉。食其一实，醉卧三百岁。（出《文枢镜要》）</p>
<p>　　舞草　　</p>
<p>　　舞草出雅州。独茎三叶。叶如决明。一叶在茎端；两叶居茎半。相对。人或近之则欹；抵掌讴曲，则摇动如舞矣。（出《酉阳杂俎》）</p>
<p>　　相思草　　</p>
<p>　　秦赵间有相思草。状若石竹，而节节相续。一名断肠草，又名愁妇草，亦名孀草，又呼为寡妇莎。盖相思之流也。（出《述异记》）</p>
<p>　　无情草　　</p>
<p>　　左行草。使人无情。范阳长贡。（出《酉阳杂俎》）</p>
<p>　　忘忧草　　</p>
<p>　　萱草一名紫萱，又名忘忧草。吴中书生谓之疗愁。嵇康《养生论》云：“萱草忘忧”。（出《述异记》）</p>
<p>　　睡草　　</p>
<p>　　桂林有睡草，见之则令人睡。一名醉草，亦呼懒妇箴。出《南海地记》。（出《述异记》）</p>
<p>　　千步香草　　</p>
<p>　　南海出百步香，风（“风”原作“枫”，据明抄本改）闻于千步也。今海隅有千步香，是其种也。叶似杜若，而红碧间杂。《贡籍》云：“日南郡贡千步香。”（出《述异记》）</p>
<p>　　麝草　　</p>
<p>　　龟甲香即桂香。善者紫术香。一名金杜香，一名麝草香。出苍梧桂林二郡界。今吴中有麝草，似红而甚芳香。（出《述异记》）</p>
<p>　　治盅草　　</p>
<p>　　新州郡境有药，土人呼为吉财。解诸毒及盅，神用无比。昔有人尝至雷州，途中遇毒，面貌颇异，自谓即毙。以吉财数寸饮之，一吐而愈。俗云，昔人有遇毒，其奴吉财得是药，因以奴名名之。实草根也，类芍药。遇毒者，夜中潜取二三寸，或剉或磨，少加甘草，诘旦煎饮之，得吐即愈。俗传将服是药，不欲显言，故云潜取。而不详其故。或云，昔有里媪病盅，其子为小胥，邑宰命以吉财饮之，暮乃具药。及旦，其母谓曰：“吾梦人告我，若饮是且死，亟去之。”即仆于地。其子又告县尹，县尹固令饮之，果愈。岂中盅者亦有神，若二竖哉！（出《投荒杂录》）</p>
<p>　　蛇衔草　　</p>
<p>　　《异苑》云：昔有田父耕地，值见伤蛇在焉。有一蛇，衔草著疮上。经日伤蛇走。田父取其草馀叶以治疮，皆验。本不知草名，因以蛇衔为名。《抱朴子》云：“蛇衔能续已断之指如故。”是也。（出《感应经》）</p>
<p>　　鹿活草　　</p>
<p>　　天名精，一曰鹿活草。青州刘炳，宋元嘉中。射一鹿。剖五脏，以此草塞之，蹶然而起。炳密录此草种之，多愈伤折。俗呼为刘炳草。（出《酉阳杂俎》）</p>
<p>　　解毒草　　</p>
<p>　　建宁郡乌句山南五百里，生牧靡草，可以解毒。百卉方盛，乌多误食乌啄。中毒，必急飞牧靡山，啄牧靡以解。（出《酉阳杂俎》）</p>
<p>　　毒草　　</p>
<p>　　博落回有大毒，生江淮山谷中。茎叶如麻，茎中空，吹作声，如勃逻。故名之。（出《酉阳杂俎》）</p>
<p>　　蕉毒草　　</p>
<p>　　蕉毒草如芋巨，状如雀头。置干地则润，置湿地则干。炊饭时种于灶上，比饭熟，即著花结子。人食之立死。（出《感应经》）</p>
<p>　　牧麻草　　</p>
<p>　　有牧麻草，大毒。有此草，值风吹其气所至，则数里内稻皆即死。李淳风云：“其汁本清，得水则稠，见日则湿，入荫即干，在夏欲凉，在冬欲温。”（出《感应经》）</p>
<p>　　龙刍　　</p>
<p>　　东海岛龙驹川，穆天子养八骏处。岛中有草名龙刍。马食之，日行千里。古语：“一株龙刍，化为龙驹。”（出《述异记》）</p>
<p>　　红草　　</p>
<p>　　山戎之北有草，茎长一丈，叶如车轮，色如朝霞。齐桓时，山戎献其种，乃植于庭，以表霸者之瑞。（出《酉阳杂俎》）</p>
<p>　　宫人草　　</p>
<p>　　楚中往往有宫人草。状似金橙，而甚芬氲。花似红翠。俗说：“楚灵王时，宫人数千，皆多怨旷。有因死于宫中者，葬之，墓上悉生此草。（出《述异记》）</p>
<p>　　焦茅　　</p>
<p>　　焦茅，高五丈。火燃之成灰，以水灌之，复成茅。是谓灵茅。</p>
<p>　　销明草　　</p>
<p>　　销明草，夜视如列星，昼则光自销灭也。</p>
<p>　　黄渠草　　</p>
<p>　　黄渠，照日如火。实甚坚。内食者，焚身不热。</p>
<p>　　闻遐草　　</p>
<p>　　闻遐草，服者轻身。叶如桂，茎如兰。其国献根，植之多不生实，草叶多萎黄。诏并除焉。（焦茅、销明、黄渠、闻遐四种，并出《王子年拾遗记》）</p>
<p>　　始皇蒲　　</p>
<p>　　齐南城东有蒲台，秦始皇所顿处。时始皇在台下，萦蒲以系马。至今蒲生犹荣，俗谓之秦始皇蒲。（出《殷芸小说》）</p>
<p>　　梦草　　</p>
<p>　　汉武时，异国献梦草。似蒲。昼缩入地，夜若抽萌。怀其草，自知梦之善恶。帝思李夫人，怀之辄梦。（出《酉阳杂俎》）</p>
<p>　　汉武牧马草　　</p>
<p>　　汉武于湖中牧马处，至今野草皆有嚼啮之状。湖中呼为马泽。泽中有汉武弹棋方石，上有勒铭焉。（出《述异记》）</p>
<p>　　水网藻　　</p>
<p>　　汉武昆灵池中，有水网藻。枝横倒水上，长八九尺，有似网目。凫鸭入此草中，皆不得出。因名之。（出《酉阳杂俎》）</p>
<p>　　地日草</p>
<p>　　南方有地日草。三足乌欲下食此草，羲和之驭，以手掩乌目（“目”原作“日”，据明抄本改，陈校本作“口”），食此则闷不复动。东方朔言，为小儿时，井陷，坠至地下，数十年无所寄托。有人引之，令往此草。中隔红泉，不得渡。其人以一只履，因乘泛红泉，得草处，食之。（出《酉陽杂俎》）</p>
<p>　　书带草　　</p>
<p>　　郑司农，常居不其城南山中教授。黄巾乱，乃避。遣生徒崔琰、王经诸贤于此，挥涕而散。所居山下草如薤，叶长尺余许，坚韧异常。时人名作康成书带。（出《三齐记》）</p>
<p>　　金橙草　　</p>
<p>　　晋武帝为抚军时，府内后堂砌下，忽生异草三株。茎黄叶绿，若惣金抽翠。花蓧苒弱，状如金橙。时人未得知是何祥瑞也，故隐蔽，不听外人窥眎。有羌人姓姚名馥，字世芬，充厩养马，妙解阴阳之术。云，此草以应金德之瑞。馥年九十岁，姚襄即其祖也。馥好读书，嗜酒，每醉历月不醒。于醉时，好言王者兴亡之事。善戏笑，滑稽无穷。常叹云：“九河之水，不足以为蒸薪；七泽麋鹿，不足以充庖俎。”每言凡人禀天地精灵，不知饮酒者，动肉含气耳，何必土木之偶而无心识乎？好啜浊嚼糟，恒言渴于醇酒。群辈常弄狎之，呼为渴羌。及晋武践位，忽见馥立于阶下。帝奇其倜傥，擢为朝歌邑宰。馥辞曰：“氐羌异域，远隔风化，得游中华，已为殊幸。请辞朝歌之县，长充马圉之役。时赐美酒，以乐余年。”帝曰：“朝歌郡纣之故都，地有酒池，故使老羌不复呼渴。”馥于阶下，高声而应曰：“马圉老羌，渐染皇教，溥天夷貊，皆为王臣。今者欢酒池之乐，受朝歌之地，更为殷纣之比乎？”帝抚玉几大悦，即迁为酒泉太守。其地有青泉，其味如酒。馥乘酒而拜之。遂为善政。民为立生祠。后以府地赐张华，犹有此草。故茂先《金橙赋》云：“擢九茎于汉庭，美二株于兹馆。贵表祥乎金德，名比类而相乱。”至惠帝咸熙元年，三株草化为树，条叶似杨树，高五尺，以应三杨擅（“三”字原阙，“擅”原作“璮”，据《拾遗记》九补改）之事。时有杨隽，弟瑶，弟济，号曰三杨。醉羌之验也。（出《拾遗录》）</p>
<p>　　望舒草　　</p>
<p>　　晋太始十年，立河桥之岁，有扶支国，献望舒草。其色红，叶如荷。近望则如卷荷，远望则如舒荷，团团如盖。亦云，月出则叶舒，月没则叶卷。植于宫内，穿池广百步，名曰“望舒池”。愍帝之末，胡人移其种于胡中。至今绝矣。其池寻亦平也。（出《拾遗录》）</p>
<p>　　神草　　</p>
<p>　　魏明时，苑中有合欢草。状如蓍，一株百茎。昼则众条扶疏，夜乃合作一茎。谓之神。（出《酉阳杂俎》）</p>
</div>
</div>
<div class="bookvmiddle">
<a href="/guwen/bookv_11206.aspx">上一章</a>
<a href="/guwen/book_119.aspx" style="border:0px;line-height:27px; height:27px;">目录</a>
<a href="/guwen/bookv_11208.aspx">下一章</a>
</div>
</div>
</div>
<div class="right" id="right9159" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
