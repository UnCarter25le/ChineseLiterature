
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·地部·卷十一_古诗文网
</title>
<meta content="○江东诸山敬亭山《郡国志》及《宋永初山川记》曰：宛陵北有敬亭山，山有神祠，即谢朓赛雨赋诗之所。其神云梓华府君，颇有灵验。盖山纪义《宣城记》曰：登盖山一百许步，有泉。俗传云：昔有舒氏" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_14897.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>地部·卷十一</b></span>
<a href="javascript:PlayBookv(14897)" style="margin-left:5px;"><img alt="" height="16" id="speakerimgBookv14897" src="/img/speaker.png" width="16"/></a>
<span id="bookvPlay14897" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○江东诸山</p>
<p>　　敬亭山</p>
<p>　　《郡国志》及《宋永初山川记》曰：宛陵北有敬亭山，山有神祠，即谢朓赛雨赋诗之所。其神云梓华府君，颇有灵验。</p>
<p>　　盖山</p>
<p>　　纪义《宣城记》曰：登盖山一百许步，有泉。俗传云：昔有舒氏女未适人，其父析薪於此，女忽坐泉处，牵挽不动，父遽告家，比来，惟见清泉湛然。其女性好音乐，乃作弦歌，即泉涌浪回，复有赤鲤一双跃出。今作乐嬉游，泉犹故沸涌。</p>
<p>　　九华山</p>
<p>　　《九华山录》曰：此山奇秀，高于云表，峰峦异状，其数有九，故号九子山焉。李白因游江汉，睹其秀异，遂更号曰九华山。</p>
<p>　　又曰：山之上有池塘数亩，水田千石。其池有鱼，长者半寻，颁首赪尾、朱鳍丹腹。人欲观之，叩木鱼即跃，以可食之物散於池中，食讫而藏焉。其水流泄为龙池，溢为瀑泉，入龙潭溪，有白墡窟，其土如面不墋，歉岁人多食之。</p>
<p>　　顾野王《舆地记》曰：九华山，高一千丈。</p>
<p>　　刘禹锡序曰：余尝爱终南、太华，以为此外无奇；爱女几、荆门，以为此外无秀；及见九华，始悼前言之容易也。</p>
<p>　　帻山</p>
<p>　　《宣城图经》曰：帻山，北面迤逦连九华山，其山层峰嵯峨，遐睇状如冠帻，因号为帻山。</p>
<p>　　牛渚山</p>
<p>　　《宣城图经》曰：牛渚山，突出江中，谓为牛渚圻，古津渡处也。</p>
<p>　　《江表传》云：司马徽《论运命历数》云："黄旗紫盖见於东南，终有天下者，荆扬之君乎？"</p>
<p>　　又寿春童谣言：天子当西上。孙皓大喜，即载妻子及后宫数千，从牛渚陆道西上，云青盖入洛阳。适还大雪，寒冻殆死。</p>
<p>　　《舆地志》云：牛渚山首有人潜行，云此处连洞庭，傍达无底，见有金牛状异，乃惊怪而出。牛渚山北，谓之采石。按今对采石渡口，上有谢将军祠。又按《江源记》云："商侣於此取石，至都输造石渚，因名采石，吴初以周瑜屯牛渚，镇西将军谢尚亦镇此城。"</p>
<p>　　慈母山</p>
<p>　　《宣城图经》曰：慈母山，在当涂县北临江。《丹阳记》云："山生箫管竹，王褒《洞箫赋》云：原夫箫管之所生兮，于江南之丘墟。即此处也。其竹圆致，异於众处，自伶伦采竹嶰谷已后，惟此簳见珍，历代常给乐府，而俗呼为鼓吹山，山有慈母祠也。"</p>
<p>　　芜湖山</p>
<p>　　《宣城图经》曰：芜湖山，在县西南，山因湖以名之。汉末於湖侧置芜湖县，以其地卑畜水非深而生芜藻，故因以名县焉。晋为重镇，谢尚、王敦皆镇於此。陈平县废，以其地入当涂县。</p>
<p>　　望夫山</p>
<p>　　《宣城图经》曰：望夫山，昔人往楚，累岁不还，其妻登此山望夫，遂化为石。其山临江，周回五十里，高一百丈。</p>
<p>　　博望山</p>
<p>　　《宣城图经》曰：博望山，有二山夹大江，东曰博望，西曰天门。按《郡国志》云："天门山，亦曰峨嵋山，楚获吴艅艎於此。"按其山相对，时人呼为东梁西梁山，据县图为天门山。</p>
<p>　　《舆地志》云：博望、梁山，东西隔江相对如门，相去数里，谓之天门。</p>
<p>　　宋孝武诏曰：梁山，天表象魏，以旌国形，仍以二山为立阙，故曰天门。</p>
<p>　　陵阳山</p>
<p>　　《宣城图经》曰：阳陵山，在泾县西南一百三十里。</p>
<p>　　《列仙传》曰：陵阳子明钓得白龙，放之。后五年，龙来迎子明上丹阳陵阳山，一百余年乃得仙。山高一千余丈。又有子安，仙人也，来就子明，二十年，一旦忽死，因葬山下。常有黄鹄栖其处树上鸣，云子安子安也。</p>
<p>　　白纻山</p>
<p>　　《宣城图经》曰：宣州白纻山，在县东五里，本名楚山，桓温领妓游此山，奏乐好为白纻歌，因改为白纻山。</p>
<p>　　中山</p>
<p>　　《宣城图经》曰：宣州中山，又名独山，在溧水县东南一十里，不与群山连接。古老相传云，中山有白兔，世称为笔最精。山前有水源，号为独水。按《舆地记》云："宣州溧水县有独山，下有独水，流演不息。"即此山也。</p>
<p>　　三鹤山</p>
<p>　　《宣城图经》曰：三鹤山，在溧水县东南六十里。昔有潘氏兄弟三人，於此山求仙，后道成，化为三白鹤，於此冲天。</p>
<p>　　黟山(黟音伊)</p>
<p>　　《歙县图经》曰：北黟山，在县西北一百六十八里，高一千一百七十丈，丰乐水出焉。旧名黄山，天宝六年敕改焉。案江南诸山之大者，有天台、天目，而天目近连浙江，天台俯瞰沧海。江海者，实以地下为百川所归，然歙州则江之上游，而海之滥觞也。今计歙川之平地，已合与二山齐矣，况其山又有摩天戛日之高，此则浙江东西，宣、歙、池、饶、江等州山，并是此山之支脉明矣。其诸峰悉是积石，有如削成，烟岚无际，雷雨在下。其霞城洞室，符窦瀑泉，则无峰不有；若林涧之下，岩峦之上，奇踪异状，不可摸写，信灵仙之窟宅也。山中峰有浮丘公仙坛，彩霞灵禽，栖止其上，是浮丘公与容成子游之处所。昔有人到坛所，忽见楼台焕然，楼前有莲池，左右有盐积米积，遂归引村人上取，了不知其处所。山下人，往往闻峰上有仙乐之声。</p>
<p>　　灵山</p>
<p>　　《郡国志》曰：歙县有灵山，天欲雨，先闻鼓角声。此山上有圆石如车盖，县以鼓鸣为候，一鸣令迁，不鸣令不去。山一名三姑山，三年一野火，烧数未满，人烧之即雨。</p>
<p>　　《新安记》曰：灵村有山生香草，名曰灵香，又有黄精。山上有灵坛，道士祈请，不烧香自然芳馥。村人常射猎经践此土，犯山神，终无所获。</p>
<p>　　又《舆地志》云：灵山高峻，有圆石高数丈，上有石盖也。</p>
<p>　　岩山</p>
<p>　　山谦之《丹阳记》曰：秣陵县南三十里有岩山，山西有石室，山东大道左有方石，长一丈，刻勒铭题，赞吴功德，孙皓所建也。</p>
<p>　　三山</p>
<p>　　山谦之《丹阳记》曰：江宁县北十二里，滨江有三山相接，即名三山，旧时津济道也。</p>
<p>　　横山</p>
<p>　　山谦之《丹阳记》曰：丹阳县东十八里有横山，连亘数十里。或云楚子重至于横山是也。</p>
<p>　　铁砚山</p>
<p>　　山谦之《丹阳记》曰：《永世记》云："县南百余里铁岘山，广轮二百许里，山出铁，扬州今鼓铸之。"</p>
<p>　　九井山</p>
<p>　　《姑熟记》曰：县南十里有九井山，即殷仲文九日从桓公游九井赋诗处也。</p>
<p>　　石城山</p>
<p>　　《江乘地记》曰：石城山，岭鄣千里，相似若一，游历者以为吴之石城，犹楚之九疑也。多生箭竹，又有桑树。(山上有城，因以名焉。)</p>
<p>　　摄山</p>
<p>　　《江乘地记》曰：扈村有摄山，山多药草，可以摄生，因名之。方四面各起重岭，游者名伞散山，形似伞也，山顶旧有周江乘庙。</p>
<p>　　黄鹤山</p>
<p>　　《京口记》曰：有黄鹤山，在县界。晋王恭为刺史，改创西南楼名万岁，西北名芙蓉楼，至今存焉。</p>
<p>　　又《舆地志》云：俗传此楼飞向江外，以铁锁縻之方已。</p>
<p>　　覆船山</p>
<p>　　《梁武舆驾东行记》曰：有覆船山，酒罂山，南次高骊山。传云：昔高骊国女来，东海神乘船致酒礼聘之，女不肯。海神拨船覆，酒流入曲河，故曲阿酒美也。</p>
<p>　　北固山</p>
<p>　　《南徐州记》曰：城西北有别岭入江，三面临水，号云北固。刘桢《京口记》云：回岭入江，悬水峻壁。旧北固作固字，梁高祖云："作镇作固，诚有其语，然北望海口，实为壮观，以理而推，宜改为顾望之顾。"</p>
<p>　　《舆地志》云：天景清明登之，望见广陵城，如在青霄中。</p>
<p>　　虎丘山</p>
<p>　　顾恺之《虎丘山序》曰：吴城西北，有虎丘山。</p>
<p>　　《越绝书》曰：阖闾蒙名虎丘，铜椁三重。</p>
<p>　　女山</p>
<p>　　山谦之《南徐州记》曰：丹徒县西九里，临江有女山。山东许贡客刺孙策所也。</p>
<p>　　秦履山</p>
<p>　　山谦之《南徐州记》曰：暨阳县西南可三十五里，有秦履山。传云秦始皇登之，以望江海。</p>
<p>　　马鞍山</p>
<p>　　山谦之《南徐州记》曰：暨阳县北九里马鞍山，东有黄山，郭璞葬所。</p>
<p>　　中州山</p>
<p>　　山谦之《南徐州记》曰：南沙县北百里，有中州山，昔在海中，去岸七十里，义熙以来沙涨，遂与岸连。</p>
<p>　　三白山</p>
<p>　　山谦之《南徐州记》曰：剡县有三白山，出铁，常供戎器。山东头南面有石穴，高丈余，容十数人，恒津液流润。天将雨，辄有云群行从南来映山，山亦出云应之与同，比就虞山，即大雨矣。</p>
<p>　　马蹄山</p>
<p>　　刘祯《京口记》曰：石岘东连马蹄山，山上石有马蹄迹，因以为名。</p>
<p>　　蒜山</p>
<p>　　刘桢《京口记》曰：蒜山无峰，岭临江，魏文帝南望致叹。</p>
<p>　　会骸山</p>
<p>　　《吴郡缘海四县记》曰：带海有会骸山。</p>
<p>　　传云：山有金牛，昔有兄弟三人，共凿求之，坎崩同死，因以为名。</p>
<p>　　石姥山</p>
<p>　　刘道真《钱塘记》曰：石姥山，有一石甑，厥状殊似，居绝岭之巅，大数十围，下有三石足支之。</p>
<p>　　大辟山</p>
<p>　　《郡国志》曰：余杭大辟山，本名余杭山，一名由拳，高峻为最。旁有由拳村，出藤纸。</p>
<p>　　《晋书》曰：郭文，字文举，隐於余杭大辟山。山中曾有猛兽杀一麈于庵侧，文举因以语人，人取卖之，分钱以奉。文举曰："我若须此，自当卖之，所以相语，不须故也。"</p>
<p>　　花山</p>
<p>　　陆道瞻《吴郡记》曰：吴县有花山，太康中，生千叶莲花於上，故曰花山。</p>
<p>　　虞山</p>
<p>　　陆道瞻《吴郡记》曰：海虞县西六里有虞山，上有仲雍冢。</p>
<p>　　阳城山</p>
<p>　　董监《吴地记》曰：富春有阳城山，县氏所葬，汉末上有光，云气天属。</p>
<p>　　姑苏山</p>
<p>　　董监《吴地记》曰：姑苏山，一名姑胥，连横山之北。</p>
<p>　　《越绝书》云：吴地胥门外有九曲路，阖闾造以游姑胥之台，望湖中，窥百姑。《淮南子》亦谓之姑余。</p>
<p>　　砚石山</p>
<p>　　董监《吴地记》曰：砚石山，在县西门外，亦名石鼓山，又有琴台在其上。</p>
<p>　　《越绝书》云："吴人於砚石置馆娃宫"。</p>
<p>　　刘逵注《吴都赋》引扬雄《方言》云："吴有馆娃宫，吴人呼美女为娃。"故《三都赋》云："幸乎馆娃之宫，张女乐而娱群臣。"今吴县有馆娃乡。</p>
<p>　　香山</p>
<p>　　董监《吴地记》曰：香山，吴王遣美人采香於山，因以为名，故有采香径。</p>
<p>　　华山</p>
<p>　　《华山精舍记》曰：《老子枕中记》云："吴西界有华山，可以度难。"父老云：山顶北有池，上生千叶莲花，服之羽化，因名华山。长林森大，荒楚蔽日。</p>
<p>　　《舆地志》云：山上有石鼓，晋隆安中鸣，乃有孙恩之乱，山在县西六十三里。</p>
<p>　　包山</p>
<p>　　《吴地记》曰：包山，在县西一百三十里，中有洞庭，深远世莫能测。吴王使灵威丈人入洞穴十七日，不能尽。因得玉叶，上刻灵宝经二卷，使示孔子，云禹之书也。</p>
<p>　　又《郡国志》云：洞庭山有宫，五门，东通林屋，西达峨嵋，南接罗浮，北达岱岳。</p>
<p>　　又按《玄中记》云：吴国西有具区，泽中包山，有洞庭宝室，入地下潜行，通琅琊东武。</p>
<p>　　《淮南子》云：断修蛇於洞庭。</p>
<p>　　《左传》云：哀公元年，夫差败越於夫椒。今太湖中别有夫椒山，下有大洞天宫，潜通五岳。包山上旧无三班，谓蛇、虎、雉。侯景乱后，乃有虎蛇为人之害。</p>
<p>　　石鼓山</p>
<p>　　《郡国志》曰：吴王离宫在石鼓山，越王献西施於此山。山有石马，望之如人骑。南有石鼓，鼓鸣即兵起。</p>
<p>　　粟山</p>
<p>　　《吴地记》曰：粟山，一名新石头山。上有城，下有飞泉石杵，有吴先王刻题处。石杵西有舍，古老言，古於此采金。</p>
<p>　　刘道真记云：县西有姥山，绝岭之上有石甑，一人摇辄动，与千人不异。</p>
<p>　　定山</p>
<p>　　《吴地记》曰：定山，突出浙江中，波涛所冲，行侣为阻。</p>
<p>　　谢灵运诗曰：朝发渔浦南，暮宿富春郭。定山杳云雾，赤亭无淹泊。此山是也。</p>
<p>　　封山</p>
<p>　　《吴兴记》曰：风渚在武康县东十八里，古防风国，有风公庙。水即风渚，山即封山也。</p>
<p>　　岞山</p>
<p>　　《吴兴记》曰：於潜县西二里，有岞崿山，有绝壁高三十许丈，谢安尝登之，临壁垂足曰：伯昏无人，何以过是？当时称以为难。一云本在太湖中，禹治水移於此。</p>
<p>　　孺子山</p>
<p>　　《吴兴记》曰：东迁县有孺子山。徐孺子入吴哭友人，尝登之，因以为名。</p>
<p>　　响山</p>
<p>　　《吴兴记》曰：晚山北十八里，有响山。人於山下语，无大小，响则随声曲折应之。</p>
<p>　　晚山</p>
<p>　　《吴兴记》曰：於潜县西六十里有晚山。悉是松木，真墨所出也。</p>
<p>　　百丈流襄二山</p>
<p>　　《吴兴记》曰：山墟村有山，名曰百丈、流襄二山。尧遭洪水，此山不没，但余百丈，因以名山，水流襄山岭，因名流襄。</p>
<p>　　印渚山</p>
<p>　　《吴兴记》曰：印渚山，上承浮溪，水从渚以上至县，悉石濑恶道，不可行船，以下水道无险，故行旅集焉。晋王胡之为吴兴太守，至印渚中叹曰："非惟使人心情开涤，亦觉日月清朗。"传云，渚次石文似印，因以为名。</p>
<p>　　天目山</p>
<p>　　《郡国志》曰：天目山，上有数百年树，名曰翔凤树。</p>
<p>　　《舆地志》云：上有两湖，谓左右目，故名天目也。山极高峻，上多美石泉水名茶。</p>
<p>　　《杂道书》曰：天目山，左高於地七千五百丈，右高于地七千丈，从广三千里，上有渊，中有鱼可食，无毒虫。</p>
<p>　　《水经注》曰：吴兴郡於潜县北有天目山，山极高峻，崖岭竦叠，西临后涧，山上有霜木，皆是数百年树，谓之翔凤林。东面有瀑布，下注数亩深沼，名曰蛟龙池。水南流经县西，为县之西溪。</p>
<p>　　卞山</p>
<p>　　《郡国志》曰：卞山，卞和采玉处。山东足有一篑，高数尺。晋太康中，人开之，风雨晦暝，遂止。历代莫知所封。</p>
<p>　　又《宋书》云：萧惠明为吴兴太守，郡界有卞山，山下有项羽神庙，相承云羽多居郡厅事，前后七人太守，不敢上厅。惠明谓纲纪曰："孔季恭曾为此郡，未闻有灾。"遂盛设筵榻，接宾数日，未几，惠明忽见一人，长丈余，张弓挟矢向之，既而不见，因发背，旬日而殒。</p>
</div>
</div>
<div class="bookvmiddle">
<a href="/guwen/bookv_14896.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_14898.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
