
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·物理部·物类相感_古诗文网
</title>
<meta content="磁石引针。琥珀摄芥。蟹膏漆漆化为水。皂角入灶突烟煤坚。胡桃带壳烧红，其火可藏数日。酸浆入盂，水垢浮。灯芯能碎乳香。撒盐入火，炭不爆。用盐擂椒、椒味好。川椒麻人，水能解。带壳胡桃煮臭" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19279.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>物理部·物类相感</b></span>
<a href="javascript:PlayBookv(19279)" style="margin-left:5px;"><img alt="" height="16" id="speakerimgBookv19279" src="/img/speaker.png" width="16"/></a>
<span id="bookvPlay19279" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　磁石引针。</p>
<p>　　琥珀摄芥。</p>
<p>　　蟹膏漆漆化为水。</p>
<p>　　皂角入灶突烟煤坚。</p>
<p>　　胡桃带壳烧红，其火可藏数日。</p>
<p>　　酸浆入盂，水垢浮。</p>
<p>　　灯芯能碎乳香。</p>
<p>　　撒盐入火，炭不爆。</p>
<p>　　用盐擂椒、椒味好。</p>
<p>　　川椒麻人，水能解。</p>
<p>　　带壳胡桃煮臭肉，肉不臭。</p>
<p>　　瓜得白梅则烂。</p>
<p>　　栗得橄榄则香。</p>
<p>　　猪脂炒榧，皮自脱。</p>
<p>　　芽茶得盐，不苦而甜。</p>
<p>　　井水蟹黄沙淋而清。</p>
<p>　　石灰可藏铁器。</p>
<p>　　草索可祛青蝇。</p>
<p>　　烰炭可断蚁道。</p>
<p>　　香油杀诸虫。</p>
<p>　　狗粪之中米，鸽食则死。</p>
<p>　　桐油杀荷花。</p>
<p>　　江茶枯麦。</p>
<p>　　粉蝵畏椒。</p>
<p>　　蜈蚣畏油。</p>
<p>　　松毛可杀米虫。</p>
<p>　　麝香祛壁虱。</p>
<p>　　马食鸡粪，则生骨眼。</p>
<p>　　苍蝇叮蚕，生肚虫。</p>
<p>　　三月三日收荠菜花茎置灯檠上，则飞蛾蚊虫不投。</p>
<p>　　五月五日收虾蟆，能治疟，又治儿疳。</p>
<p>　　香油沫龟眼，则入水不沉。</p>
<p>　　唾沫蝶翅，则当空高飞，乳香久留，能生舍利。</p>
<p>　　羚羊角能碎佛。</p>
<p>　　柿煮蟹不红。</p>
<p>　　橙合酱不酸。</p>
<p>　　麸见肥皂则不就。</p>
<p>　　荆叶辟蚊，台葱辟蝇。</p>
<p>　　唾津可溶水银，茶末可结水银。</p>
<p>　　薄荷去鱼腥。荸荠煮铜则软，甘草煮铜则硬。</p>
<p>　　蝎畏蜗牛。</p>
<p>　　磬畏慈菇，斧怕肥皂。</p>
<p>　　螺蛳畏雪，蟹怕雾。</p>
<p>　　河豚杀树，狗胆能生。</p>
<p>　　灯芯能煮江鳅。</p>
<p>　　麻叶可辟蚊子。</p>
<p>　　酒火发青，布衣拂即止。</p>
<p>　　琴瑟弦久而不鸣者，以桑叶捋之，则响亮如初。</p>
<p>　　黑鲤鱼乃老鼠变成，鳜鱼乃虾蟆变成，鳝鱼乃人发变成。</p>
<p>　　燕畏艾，雀衔艾而夺其巢。</p>
<p>　　骡马蹄曝干为末，放酒中即成水。</p>
<p>　　柳絮经宿，即为浮萍。</p>
<p>　　杜大黄嫩子掷水化为萍。</p>
<p>　　庚午、癸卯二日舂米，不蛀。</p>
<p>　　柳叶入水，即化为杨叶丝鱼。</p>
<p>　　人参与细辛同贮则不坏。</p>
<p>　　槿树叶和石灰捣烂，泥酒醋缸则不漏。</p>
<p>　　寻泉脉，以竹火循地照有气冲炎起，下必有泉。</p>
<p>　　试盐卤，以石莲子十个投卤中，浮起五个为五成，六个六成，七个七成。</p>
<p>　　五成以下，味薄无盐矣。</p>
<p>　　以锈钉磨醋写字，浓墨刷纸背，名顷刻碑。</p>
<p>　　取乌贼鱼墨，书文券，岁久脱落成白纸。</p>
<p>　　灯盏中加少许盐，则油不速干。</p>
<p>　　油一斤，以胡桃一个捣烂投之，则省油。</p>
<p>　　造油烛，先以麻油浇其芯，则过霉不霉。</p>
<p>　　蜡烛风吹有泪，以盐少许实缺处。泪即止。</p>
<p>　　烧蜡有缺，嚼藕渣补之，即不漏。</p>
<p>　　写绢上字，以姜汁代水磨墨，则不沁。</p>
<p>　　蒲花和石灰泥壁及缸坛，胜如纸筋。</p>
<p>　　蓖麻子水研写字，只如空纸付去，以灶煤红丹糁之，字即现。</p>
<p>　　鸡子清调石灰粘瓷器，甚妙。</p>
<p>　　粘缀山石，以生羊肝研调面缀之，即坚牢。</p>
<p>　　池水浑浊，以瓶入粪，用箬包投水中则清。</p>
<p>　　金遇铅则碎。</p>
<p>　　核桃与铜钱同嚼，则钱易碎。</p>
<p>　　水银撒了，以鍮青石引之，皆上石。</p>
<p>　　伏中不可铸钱，汁不消，名炉冻。</p>
<p>　　菟丝无根而生，蛇无足而行，鱼无耳而听，蝉无口而鸣。</p>
<p>　　龙听以角，牛听以鼻。</p>
<p>　　石脾入水则干，出水则湿。</p>
<p>　　独活有风不动，无风自摇。</p>
<p>　　鸺鹠昼暗夜明。</p>
<p>　　鼠夜动昼伏。</p>
<p>　　南倭海滩蚌泪着色，昼隐夜显。</p>
<p>　　沃山石滴水着色，昼显夜隐。</p>
<p>　　睡莲昼开，夜缩入水底。</p>
<p>　　蔓草昼缩入地，夜即复出。</p>
<p>　　以形化者牛哀为虎。</p>
<p>　　以魄化者望帝为鹃，帝女为精卫。</p>
<p>　　以血化者苌弘为碧，人血为磷。</p>
<p>　　以发化者梁武宫人为蛇。</p>
<p>　　以气化者蜃为楼台。</p>
<p>　　以泪化者湘妃为斑竹。</p>
<p>　　无情化有情者，腐草为萤，朽麦化蝶，烂瓜为鱼。</p>
<p>　　有情化无情者，蚯蚓为百合，望夫女为石燕、为石蟹、为石。</p>
<p>　　物相化者，雀为蛤，雉为蜃，田鼠为鴽，鹰为鸠，鸠为鹰，蛤仍为雀。</p>
<p>　　松化为石。</p>
<p>　　人相化者，武都妇人为男子，广西老人为虎。</p>
<p>　　人食矾石而死，蚕食之不饥。</p>
<p>　　鱼食巴豆而死，鼠食之而肥。</p>
<p>　　风生兽得菖蒲则死。</p>
<p>　　鳖得苋则活。</p>
<p>　　蜈蚣得蜘蛛则腐。</p>
<p>　　鸱鸮得桑椹则醉。</p>
<p>　　猫得薄荷则醉。</p>
<p>　　虎得狗则醉。</p>
<p>　　橘得糯米则烂。</p>
<p>　　芙蕖得油则败。</p>
<p>　　番蕉得铁则茂。</p>
<p>　　金得翡翠则粉。</p>
<p>　　犀得人气则碎。</p>
<p>　　漆得蟹则败。</p>
<p>　　萱草忘忧，合欢蠲忿。</p>
<p>　　鸧鹒疗妒，鵸鵌治魇，橐（上非下邑）治畏。</p>
<p>　　金刚石遇羚羊角则碎。</p>
<p>　　龙漦遇烟煤则不散。</p>
<p>　　雀芋置干地多湿，置湿地反干。</p>
<p>　　飞鸟触之堕，走兽遇之僵。</p>
<p>　　终岁无乌，有寇。</p>
<p>　　鸡无故自飞去，家有虫。</p>
<p>　　鸡日中不下树，妻妾奸谋。</p>
<p>　　屋柱木无故生芝，白为丧，赤为血，黑为贼，黄为喜。</p>
<p>　　鸡来贫，狗来富，猫儿来后开质库。</p>
<p>　　犬生独，家富足。</p>
<p>　　鸦风鹊雨。</p>
<p>　　猫子生，值天德月德者，无不成。</p>
<p>　　忌寅生人及子令生人见。</p>
<p>　　鼠咬巾衣，明日喜至。</p>
<p>　　鹳忽移巢，必有火灾。</p>
<p>　　鸡上窠作啾声，来日必雨。</p>
<p>　　凡鸡归栖蚤，则明日晴；归栖迟，则明日雨。</p>
<p>　　乌夜啼，主米贱。</p>
<p>　　鸦慢叫则吉，急叫则凶。</p>
<p>　　一声凶，二声吉，三声酒食至。</p>
<p>　　或动头点尾向人叫者，口舌灾患多凶。</p>
<p>　　鸡生子多雄，家必有喜。</p>
<p>　　夜半鸡啼，则有忧事。</p>
<p>　　燕巢人家，巢户内向，及长过尺者，吉祥。</p>
<p>　　雨时鸠鸣，有应者即晴，无应者即雨。</p>
<p>　　无故蚁聚及移窠者，天必暴雨。</p>
<p>　　蚯蚓出，亦然。</p>
<p>　　白蚁虫，是日必吉辰。</p>
<p>　　凡见蛇交，则有喜。</p>
<p>　　遇蛇会，急拜，求富贵必如意。</p>
<p>　　遇蛇蜕壳，急脱衣服盖之，凡谋大吉。</p>
<p>　　生鳖甲寸锉，以红苋覆之，尽成小鳖。</p>
<p>　　虾多，年必荒</p>
<p>　　蟹多，年多乱。</p>
<p>　　绩麻骨插竹园，四围竹不沿出。</p>
<p>　　芝麻骨亦可。</p>
<p>　　梓木作柱，在下首，则木响叫，云争坐位。</p>
<p>　　杉木烰炭为末，安门臼中，则能自响。</p>
<p>　　钉楼板，用蹇漆树削钉，以米泔浸之，待干，钉板易入，其坚如铁。</p>
<p>　　荷花梗塞鼠穴，则鼠自去。</p>
<p>　　黄蜡与果子同食，则蜡自化去。</p>
<p>　　萝卜提硝，则硝洁白而光润。</p>
<p>　　灯芯蘸油，再蘸白矾末，能粘起炭火。</p>
<p>　　鸡蛋开顶上一小窍，倾出黄白，灌入露水，又以油纸糊好其窍，日中晒之，可以自升，离地三、四尺。</p>
<p>　　伏中收松柴，劈碎，以黄泥水中浸至皮脱，晒干，冬月烧之，无烟。</p>
<p>　　竹青亦可。</p>
<p>　　竹篾以石灰水煮过，可代藤用。</p>
</div>
</div>
<div class="bookvmiddle">
<a href="/guwen/bookv_19278.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19280.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
