
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
三命通会·卷十二·金声玉振赋_古诗文网
</title>
<meta content="（玄虚道人着。育吾居士解）受命之不同也，有如受形。测理之难精也，过於测海。阴惨阳舒，知盈虚之有数；天高地迥，极覆载之无疆。或升之云汉兮，而非有所私。或坠之渊泉兮，而非有所恶。其气数" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16702.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷十二·金声玉振赋</b></span>
<a href="javascript:PlayBookv(16702)" style="margin-left:5px;"><img alt="" height="16" id="speakerimgBookv16702" src="/img/speaker.png" width="16"/></a>
<span id="bookvPlay16702" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%b8%87%e6%b0%91%e8%8b%b1">万民英</a></p>
<div class="contson">
<p>　　（玄虚道人着。育吾居士解）</p>
<p>　　受命之不同也，有如受形。测理之难精也，过於测海。</p>
<p>　　阴惨阳舒，知盈虚之有数；天高地迥，极覆载之无疆。</p>
<p>　　或升之云汉兮，而非有所私。或坠之渊泉兮，而非有所恶。其气数定於太初，其培覆譬诸草木。</p>
<p>　　妙诀不在於多言，至人奚事於强聒。</p>
<p>　　且如类属从化，格判旺衰，照伏拱遥，局分明暗。</p>
<p>　　见类属要旺，从化要衰。照伏二者，皆取局於明。</p>
<p>　　遥拱二者，乃取局於不见之形，故谓之暗。</p>
<p>　　论用神，论日主，各有所宜。取地脉，取天元，是或一道。</p>
<p>　　此泛举谈造化者之非一交也。</p>
<p>　　或曰：此六句，是申明以上八格之意。於义亦通。</p>
<p>　　游心於去留舒配，决意於喜忌爱憎。</p>
<p>　　此约言造化者之无多术也。中间妙理，则不能一言尽。</p>
<p>　　如论用神，用日干，取地脉，取天元，喜忌爱憎，万有不同。若不去留舒配，何以成造化而分贵贱，谈性命而决生死？</p>
<p>　　所以当游心详玩，决意专察也。</p>
<p>　　亦有源浊而流清，岂无根甜而裔苦。</p>
<p>　　如水，生於土令，其源本浊。运行西北，土化金，金化水，其流不亦清乎？若此者，先主凶，後主吉。</p>
<p>　　《洪范》曰：稼穑作甘，炎上作苦，木生土令，行南方，根甘裔苦。之谓也。虽伤官能生财，然木不南奔，何以任之？或调此二句总喻五行命运，不专指水、火。亦通。</p>
<p>　　珞琭子有初凶後吉，始吉终凶，则是譬喻。此则直言其理耳。</p>
<p>　　鸳鸯比翼见江湖，必遂平生。</p>
<p>　　如丙戌、辛丑、丁巳、壬寅，</p>
<p>　　丙辛合，丁壬合，寅戌合，丑巳合，若鸳鸯之比翼联飞也。壬水在柱，又丙辛化水，是江湖之象，可以遂其栖迟之情矣。或曰：鸳鸯比翼，只取其两两相合，即德合双鸯格也。</p>
<p>　　蝴蝶双飞逢园囿，方为得所。</p>
<p>　　如辛未、戊戌、辛未、戊戌，未为木库，</p>
<p>　　戊戌纳音又为平地木，乃园围之所，故合格而贵。</p>
<p>　　若无一点水气，岂非虚名应利之人乎？</p>
<p>　　采精金於青沙黄碛，别利器於错节盘根。</p>
<p>　　甲午日见己巳时，乙未日见戊寅时。盖甲午乙未是沙中金，而戊寅则青沙，己巳乃黄碛也。</p>
<p>　　甲乙生卯月木旺之时，柱带壬申癸酉剑锋之金，正合此格。余金则非。</p>
<p>　　我生者，岂若生我之为安。克我者，曾如我克者之为显。</p>
<p>　　此言伤官不及印绶，用煞不如用财也。盖伤官、七煞，虽或大贵，然多有得其祸者，弗若纯用财印，为享自然之福也。或谓用财似止於富，不曰财旺生官耶。</p>
<p>　　故用财者制人，用官煞者制於人。</p>
<p>　　如逢既济未济，休疑冲并。休疑无依。</p>
<p>　　如壬子、丙午、壬子、丙午，既济之格也。</p>
<p>　　如丁卯、丙午、丙戌、甲午，未济之格也。二者俱大贵。</p>
<p>　　如以俗眼观之，则前一命嫌於冲并，後一命嫌於无依矣。</p>
<p>　　或以未济，以火在上水在下，柱中太旺为解，即聚精会神之格也。</p>
<p>　　内有三正三偏，不必生扶，不必透露。</p>
<p>　　六壬生四月，巳中戊为偏官，丙为偏财、长生金为偏印，</p>
<p>　　故谓之三偏。癸生巳月则为正官正财、正印，乃三正也。</p>
<p>　　水虽绝巳，金长生则水不终绝，是以不必生扶也。</p>
<p>　　翕聚则气专，发散，是以不必透露也。</p>
<p>　　或以生扶指财官印言，若日干衰弱，则不可不生扶耳。</p>
<p>　　奔道途而丧生，盖因秀气繁乱。</p>
<p>　　坐囹圄以亡命，只为比肩争斗。</p>
<p>　　如一甲三寅。一丙三戌，一辛三丙，禄库官星太多，无秀气。如三壬一亥，三庚一丑，三己一甲，秀气不胜其分夺也。</p>
<p>　　余仿此。</p>
<p>　　刃重官轻，业屠沽於市井。马疲印破，弄刀笔於公堂。</p>
<p>　　官星带刃，本吉。官煞失时，而刃用事，兹其所以贱也。</p>
<p>　　凡遇此格，断为屠沽无疑。</p>
<p>　　如寅午戌马居申，有刑冲破害则马疲。</p>
<p>　　甲木以壬癸为印，无庚辛生之，有戊己破坏，乃吏胥之徒也。或云：马指财言；疲，病也；财临病地，谓之马疲。</p>
<p>　　考珞琭子马疲注，王廷光以前说为是。</p>
<p>　　三奇再犯戌辰，作斲削裁缝之匠。</p>
<p>　　地三奇：甲戊庚。天三奇；乙丙丁。人三奇：辛壬癸。</p>
<p>　　干得三奇，地支有辰戌相冲，乃贵反为贱之造。</p>
<p>　　遇此者，可断为木匠，及裁衣匠矣。</p>
<p>　　遇寅辰则不然、或戌有合，辰有合，各分二局。</p>
<p>　　则水火既济，亦不然也。</p>
<p>　　四柱尽归禄位，享眉寿景福之人。</p>
<p>　　如丙寅、甲午、乙巳、己卯，丙禄居巳，甲禄居寅，乙禄居卯，己禄居午，天干各有所归，此人一生富而且寿。</p>
<p>　　即《消息赋》“享福五行归禄，眉寿八字均停”之意。</p>
<p>　　木衰火旺复行西，天年夭折。</p>
<p>　　如甲午日，生四五月，木不南奔，又见金砍伐，夭折。</p>
<p>　　行东北运。则否。</p>
<p>　　水冷金寒兼拱北，身世浮沉。</p>
<p>　　金水伤官，只宜东南运行，吉。</p>
<p>　　甲春乙秋，偏宜官煞重叠。</p>
<p>　　甲生春，木旺赖金斲削，方成器。</p>
<p>　　乙生秋，或化或煞，皆吉。是以宜多煞。</p>
<p>　　假若甲生秋而重受克，必主大凶。乙生春而煞多，亦不宜。</p>
<p>　　丙火卯月，难资印绶生扶。</p>
<p>　　湿木不生无焰火，理固然也。乙卯癸卯尤甚，丁卯庶几。</p>
<p>　　水繁而不制，病生於膀胱。金繁而不化，疾在於喉舌。</p>
<p>　　水属精，水失堤防而无土制，则其人淫，水多太泛也。</p>
<p>　　金属声，金太坚刚而无火化，则其人哑，金实无声也。</p>
<p>　　财官双美，透露极荣（一云，遇印极荣）；</p>
<p>　　火木通明，见土则贵。</p>
<p>　　财官双美，是辰戌丑未月生，或壬午癸巳等日。</p>
<p>　　固宜财官，透天为妙。木火通明，须春生最吉。</p>
<p>　　土所以宿火培木，故须见之方贵。</p>
<p>　　壬趋艮，甲趋乾，须以财印助福。</p>
<p>　　子遥巳，丑遥巳，亦以财印相成。</p>
<p>　　以上四格，皆赖财印辅佐，而始大贵。不宜见官煞。</p>
<p>　　三奇伏岁支之下，少入翰林。三奇在时位之间，晚归台阁。</p>
<p>　　如六甲日主，见己丑年者是，己丑中辛金、癸水、己土为财官印之三奇也。</p>
<p>　　如六丁日，见辛亥时，亥中壬水为官，甲木为印，又辛金乃财也，遇之岂不居极品乎？</p>
<p>　　夫三奇一也。而贵有老少之分，以年先而时後，年近而时迟耳。</p>
<p>　　官星得令，制伏诸凶。贵人扶身；解脱百厄。</p>
<p>　　此言命中有官星贵神，不忌凶神恶煞，在邪不胜正也。</p>
<p>　　须得令扶身，方准《赋》文。</p>
<p>　　若官失令受伤，贵人散漫生嗔，则否。</p>
<p>　　煞刃两现干头，定受言责之寄。</p>
<p>　　一遇刑冲岁运，恐蹈不测之危。</p>
<p>　　煞刃，为权星，刑冲最忌。</p>
<p>　　丙临子申，戊当头而贵拟王谢。</p>
<p>　　辛骑羊兔，乙透出而富比陶朱。</p>
<p>　　贵，以食神生旺言。富，以财星禄库言。</p>
<p>　　八月官星见子辰，合来暗煞。</p>
<p>　　假如。甲生酉月为正官，岁时下有子辰则会出申金，斯为官煞混杂矣。</p>
<p>　　三春丙火逢猴鼠，化作正官。</p>
<p>　　丙火辰土，本是食神，有子申会成水局，非官而何？</p>
<p>　　此二句，乃不见之形。</p>
<p>　　金水固聪明，有土反成顽懦。</p>
<p>　　土能浊水，埋金故也。</p>
<p>　　枭食虽贫夭，得财忽变亨通。</p>
<p>　　食神乃财源，又为寿星，枭印破之，贫夭无疑。</p>
<p>　　一行财地，逐去枭神，凶中反吉。此命，多依他人取富。</p>
<p>　　六乙鼠贵，爱见食神。六阴朝阳，何妨肩劫。</p>
<p>　　金神带煞入乌台，偏官带刃居宪府。</p>
<p>　　金神羊刃皆恶星，喜官煞制伏，人命得之，为除奸去弊之象，故断居此之职。</p>
<p>　　戊土叠临寅宫，善财而不喜印。</p>
<p>　　戊寅虽坐煞，实长生地也，见火勿泥煞印，是火蒸焦土。</p>
<p>　　喜财者，财生偏官，官为有气耳。</p>
<p>　　壬水坐下阳土，透煞切勿透官。</p>
<p>　　水固赖土止，亦恶混杂也。</p>
<p>　　偏财见官兼食神，荣华有准。身主用神或入墓，进取无缘。</p>
<p>　　木火相照，胸中万斛珠玑。金水相涵，笔下千篇锦绣。</p>
<p>　　此格见前，重举之，以明其才华之卓越。</p>
<p>　　三刑失合，破相伤躯。六害多逢，辜恩负义。</p>
<p>　　凡三刑，若有合则不成刑。</p>
<p>　　如人争斗，而有和解之者，不然难免此患。</p>
<p>　　带六害多者，为人必以恩为怨。忘恩负义之流。</p>
<p>　　空亡却损於妻子，隔角难为乎兄弟。</p>
<p>　　空亡，如甲子旬中无戌亥。</p>
<p>　　隔角，如丑寅，乃隔角方位也，日时见者重。</p>
<p>　　壬骑龙背带刃者，类乌获孟贲。</p>
<p>　　庚坐戌支火多者，是邢侯雍子。</p>
<p>　　辰中有龙，阳刚之物也。更逢羊刃，膂力过人矣。</p>
<p>　　经云：辰多好斗。</p>
<p>　　戌为火库，庚日坐之，再经火则煆炼太过，其为无情甚矣。况其中藏娄金狗，此宿乃狡猾之物。经云：戌多好讼。</p>
<p>　　刑侯雍子，在春秋时，争部田者也。</p>
<p>　　满路异香，富而好礼。</p>
<p>　　年、月、日、时之天干，见地支四位责人者是也。</p>
<p>　　如壬申、辛亥、己巳、丙寅，壬以巳为贵，辛以寅为贵，己以申为贵，丙以亥为贵也。</p>
<p>　　一句和气，乐以忘优。</p>
<p>　　年、月、日、时，共出一旬，如甲子、壬申、己已、癸酉，俱出甲子旬中也。</p>
<p>　　归禄爱财星，见官则损寿。</p>
<p>　　财为养命之源，归禄之格，身旺爱财。</p>
<p>　　直忌官星，窃财气故也。</p>
<p>　　正官得时令，有印不如财。</p>
<p>　　官印固妙两全，苟无财星，官失其生意，印亦何用焉？</p>
<p>　　从革复出乎三奇，血食迄千年而未艾。</p>
<p>　　日干庚辛，地支巳酉丑，或申酉戌全者，乃从革之象。庚日干头再有甲戊，辛日干头再有壬癸，其人死当庙食於百世矣。何以言之？夫金之为用也刚，而其为质也固。刚者，义气之发，固者可久之道。人之秉义者，生为忠臣，死必为明神矣。此理可与达士论之。</p>
<p>　　曲直兼资乎印绶，仁声播九有以无穷。</p>
<p>　　曲直者，木象也。甲乙日主，倘见地支寅卯辰，或亥卯未全者是，更逢印绶之相生，其人必有仁心仁闻矣。以理推之，仁者，天地生物之心，於时为春，於五行为木。是木者，有生意之物。而仁人，实好生之德。更逢印绶，则生生而不息矣。得之者泽被群生，恩沾黎庶。故曰仁声播九有而无穷。</p>
<p>　　地天泰故，斯人挺生；云雷屯则经纶显设。</p>
<p>　　此指上两格之人，其生也既有所自而不虚生；其出也必有所为而不苟出也。或云：地天泰，乃戊申见辛亥。云雷屯，乃壬子见乙卯。即妙选地天交泰，雷雨迎春二格。</p>
<p>　　是知术数无穷，实则不遗至理，言辞难悉。吾特举其一隅，显微阐幽，尊彼往哲，引伸触类，存乎後人也。</p>
</div>
</div>
<div class="bookvmiddle">
<a href="/guwen/bookv_16701.aspx">上一章</a>
<a href="/guwen/book_192.aspx" style="border:0px;line-height:27px; height:27px;">目录</a>
<a href="/guwen/bookv_16703.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
