
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
西夏书事·卷三十八_古诗文网
</title>
<meta content="乾道八年、夏乾三年春正月，使贺金正旦。使人武功大夫嵬恧执忠、宣德郎刘昭，昭后官翰林学士，进枢密直学士、户部侍郎。三月，使贺金万春节。金主赐燕，宋使工部尚书莫以国忌不肯簪花听乐，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19104.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷三十八</b></span>
<a href="javascript:PlayBookv(19104)" style="margin-left:5px;"><img alt="" height="16" id="speakerimgBookv19104" src="/img/speaker.png" width="16"/></a>
<span id="bookvPlay19104" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%90%b4%e5%b9%bf%e6%88%90">吴广成</a></p>
<div class="contson">
<p>　　乾道八年、夏乾三年春正月，使贺金正旦。</p>
<p>　　使人武功大夫嵬恧执忠、宣德郎刘昭，昭后官翰林学士，进枢密直学士、户部侍郎。</p>
<p>　　三月，使贺金万春节。</p>
<p>　　金主赐燕，宋使工部尚书莫以国忌不肯簪花听乐，金使趣之，坚执不赴。于是，夏使武功大夫党得敬、宣德郎田公懿位次与高丽使抗。</p>
<p>　　夏四月，遣使贺金尊号。</p>
<p>　　金主受群臣尊号。仁孝遣殿前马步军太尉讹罗绍甫、枢密直学士吕子温、匦匣使芭里直信往贺。</p>
<p>　　秋七月，请金复兰州、保安榷场。</p>
<p>　　金主谓其臣曰：“夏国以珠玉易我丝帛，是以无用易有用也。”令罢两处榷场。仁孝请复，不允。</p>
<p>　　九月，金使贺生日。</p>
<p>　　使臣右卫将军粘割斡特剌。</p>
<p>　　冬十二月，使谢金横赐。</p>
<p>　　先是，金使宿直将军唐括阿忽里来横赐。仁孝遣殿前太尉周荣忠、枢密直学士严立本往谢。</p>
<p>　　乾道九年、夏乾四年春正月，使贺金正旦。</p>
<p>　　使人为武功大夫卧落绍昌、宣德郎张希道。</p>
<p>　　二月，克烈部长汪罕至河西，假道走契丹。</p>
<p>　　汪罕弟也力可哈剌怨汪罕多杀，与乃蛮部长亦难赤发兵伐之。汪罕部众尽失，与其属走河西，假道夏国。仁孝馈以资粮，俾由回鹘走契丹。</p>
<p>　　三月，使贺金万春节。</p>
<p>　　使人武功大夫邹显忠、宣德郎王师信。显忠后官御史中丞，师信旋擢翰林学士。</p>
<p>　　夏五日朔，日食于井。</p>
<p>　　云阴不见，群臣表贺，仁孝却之。</p>
<p>　　秋九月，金使贺生日。</p>
<p>　　使臣宿直将军胡什赉。</p>
<p>　　淳熙元年、夏乾五年春正月，使贺金正旦。</p>
<p>　　武功大夫煞德进、宣德郎李师旦与高丽使同至。高丽有三纲：一贺正，一谢遣使，一谢赐羊酒。夏惟贺正、谢遣而已。金主因德进等献礼物十二床、马二十匹、海东青五、细犬五，赐赉与高丽使等。</p>
<p>　　三月，使贺金万春节。</p>
<p>　　使人为武功大夫芭里安仁、宣德郎焦蹈。</p>
<p>　　秋九月，金使贺生日。</p>
<p>　　使臣宿直将军完颜崇肃。</p>
<p>　　冬十月，克烈部长汪罕还自契丹，入河西大掠。</p>
<p>　　汪罕在契丹与其部众不协，复叛归，道经河西中路粮绝，纵其部下剽抄。仁孝遣兵击逐，汪罕败走，蒙古铁木真遣部众迎之，乃免。</p>
<p>　　淳熙二年、夏乾六年春正月，使贺金正旦。</p>
<p>　　使人武功大夫李嗣卿、宣德郎白庆嗣。嗣卿后知兴庆府，擢殿前太尉。</p>
<p>　　秋九月，金使贺生日。</p>
<p>　　使臣符宝郎斜也和尚。</p>
<p>　　冬十二月，使谢金横赐。</p>
<p>　　先，金使横赐。仁孝遣兴庆尹讹罗绍甫、翰林学士王师信往谢。</p>
<p>　　淳熙三年、夏乾七年春正月，使贺金正旦。</p>
<p>　　使人为武功大夫嵬宰师宪、宣德郎宋宏。</p>
<p>　　三月，使贺金万春节。</p>
<p>　　金主以月朔日食，命贺节使次日朝见。使人武功大夫骨勒文昌、宣德郎王禹，同高丽使入贺。</p>
<p>　　秋七月，旱。</p>
<p>　　蝗大起，河西诸州食稼殆尽。</p>
<p>　　九月，金使贺生日。</p>
<p>　　使臣宿直将军完颜觌古速。</p>
<p>　　淳熙四年、夏乾八年春正月，使贺金正旦。</p>
<p>　　使人武功大夫讹移德昌、宣德郎杨彦和。彦和，参知政事彦敬弟。</p>
<p>　　二月，金复禁绥德榷场。</p>
<p>　　金主以西辽耶律大石诸部不靖，恐与夏国交通，命陕西沿边榷场止留一处，令所司严察奸细。于是夏国绥德榷场亦罢。</p>
<p>　　三月，使贺金万春节。</p>
<p>　　使人武功大夫芭里庆祖、宣德郎梁宇。庆祖，殿前太尉昌祖弟；宇，金吾卫上将军元辅侄，历官翰林学士，进御史大夫。</p>
<p>　　秋九月，金使贺生日。</p>
<p>　　使臣尚书兵部郎中石抹忽土。</p>
<p>　　冬十一月，献百头帐于金。</p>
<p>　　仁孝自出新意，命工造百头帐献金。金主以夏国贡献自有方物却之。仁孝再以表上，曰：“所进帐本非珍异，若不蒙收纳，则夏国深诚无所展效，四方邻国以为夏国不预大朝眷爱之数，将何所安？”金主乃许与正旦使同进。</p>
<p>　　十二月，东经略使苏执礼如金横进。</p>
<p>　　仁孝感金主德意，常贡之外复遣执礼往献。</p>
<p>　　淳熙五年、夏乾九年春正月，使贺金正旦。</p>
<p>　　使人为武功大夫恧恧存忠、宣德郎武用和。</p>
<p>　　三月，使贺金万春节。</p>
<p>　　使人为武功大夫嵬名仁显、宣德郎赵崇道。</p>
<p>　　夏四月，金使来横赐。</p>
<p>　　使臣太子左赞善兼翰林修撰阿不罕德甫。</p>
<p>　　五月，克烈部亦剌哈犯界，击走之。</p>
<p>　　汪罕与蒙古不协，将兵攻之，战败，为乃蛮所杀。其子亦剌哈逃入夏境，大恣剽掠。仁孝遣兵击之，亦剌哈走龟兹国，被杀。</p>
<p>　　秋九月，金使贺生日。</p>
<p>　　使臣侍御史完颜蒲鲁虎。</p>
<p>　　侵金麟州，诱其酋禄东贺叛，毁其州城。</p>
<p>　　夏将蒲鲁合野侵金麟州，至宕遵源，诱邛都部酋禄东贺与之通，遣藩僧谛剌约日为应，共击金兵，败之，掳金帛、子女数万，遂毁其城。</p>
<p>　　按：书“侵”、书“诱”，罪夏也；书“毁城”，罪又甚矣。仁孝内患方除，贪心旋起，以怨报德，不亦异哉！</p>
<p>　　冬十二月，遣使如金谢横赐。</p>
<p>　　使人为殿前太尉浪讹元智、翰林学士刘昭。</p>
<p>　　淳熙六年、夏乾十年春正月，使贺金正旦。</p>
<p>　　使人为武功大夫张兼善、宣德郎张希圣。</p>
<p>　　三月，使贺金万春节。</p>
<p>　　使人武功大夫来子敬、宣德郎梁介。介后为秘书少监，历官南院宣徽使。</p>
<p>　　秋九月，金使贺生日。</p>
<p>　　使臣太子左卫率府率裴满胡剌。</p>
<p>　　淳熙七年、夏乾十一年春正月，使贺金正旦。</p>
<p>　　使人武功大夫安德信、宣德郎吴日休。</p>
<p>　　三月，使贺金万春节。</p>
<p>　　使人武功大夫罔进忠、宣德郎王禹玉。进忠后知兴庆府，历右枢密使；禹玉官翰林学士。</p>
<p>　　秋九月，金使贺生日。</p>
<p>　　使臣少府监完颜赛补。</p>
<p>　　冬十二月，使如金横进。</p>
<p>　　初，金主诏有司，夏使入界，如遇月小尽，限二十五日至都，二十七日朝见。使人御史中丞罔永德等迟期一日，遂于二十八日朝见。</p>
<p>　　淳熙八年、夏乾十二年春正月，使贺金正旦，请复绥德榷场。</p>
<p>　　先是，金尚书奏：“夏国与陕民越境，盗窃财畜，奸人托名贸易，潜相往来，恐为边患，请尽罢东胜、环州等处榷场。”金主不许。仁孝因东胜缭远，贸易不便，遣武功大夫谋宁好德、宣德郎郝处俊贺正，遣御史中丞罔永德请复保安、兰州、绥德三处榷场。金主以保安、兰州地无丝，且税少，绥德为要地，令置关市以通货财。</p>
<p>　　三月，使贺金万春节。</p>
<p>　　使人为武功大夫苏志纯、宣德郎康忠义。</p>
<p>　　夏四月，金使来横赐。</p>
<p>　　使臣滕王府长史把德固。</p>
<p>　　淳熙九年、夏乾十三年春三月，使贺金万春节。</p>
<p>　　使人武功大夫高俊英、宣德郎李文政。俊英官至兵部侍郎；文政枢密直学士，进殿前太尉。</p>
<p>　　秋九月，金使贺生日。</p>
<p>　　使臣尚辇局使仆散曷速罕。</p>
<p>　　淳熙十年、夏乾十四年春正月，使贺金正旦。</p>
<p>　　使人武功大夫刘进忠、宣德郎李国安。国安后官翰林学士、刑部尚书。</p>
<p>　　三月，使贺金万春节。</p>
<p>　　使人武功大夫吴德昌、宣德郎刘思忠。思忠，进忠弟。先后奉使不辱君命，国人以为荣。</p>
<p>　　秋八月，国相斡道冲卒。</p>
<p>　　道冲为相十余年，家无私蓄，卒之日，书数床而已。仁孝图其像，从祀学宫，俾郡县遵行之。</p>
<p>　　九月，金使贺生日。</p>
<p>　　使臣宿直将军完颜斜里虎。</p>
<p>　　淳熙十一年、夏乾十五年春正月，使贺金正旦。</p>
<p>　　使人武功大夫刘执中、宣德郎李昌辅。昌辅后为枢密直学士。</p>
<p>　　二月，金使横赐。</p>
<p>　　使臣器物局使完颜{亠回}。</p>
<p>　　三月，使贺金万春节。</p>
<p>　　使人武功大夫晁直信、宣德郎王庭彦。</p>
<p>　　夏五月，遣使奏告于金。</p>
<p>　　金主幸上京，仁孝遣中书舍人梁宇等奏告，将遣使贺。金主以“暑雨泥泞，往复万里”谕止之。</p>
<p>　　秋九月，金使贺生日。</p>
<p>　　使臣侍御史遥里特末哥。</p>
<p>　　冬十一月，金使止正旦、生日使。</p>
<p>　　金主在上京，以天寒道远，其宋与高丽、夏国贺正旦、生日使不须遣发，特令有司报谕。</p>
<p>　　淳熙十二年、夏乾十六年春二月，西辽假道伐金。</p>
<p>　　西辽主大石死，子孙相继，西方诸部仍以“大石”名之。是时遣使至夏，假道伐金，中国谍者以闻。孝宗密诏利西都统制吴挺与制置使留正议之。已而，不果。</p>
<p>　　冬十一月，遣使如金贺。</p>
<p>　　金主自上京还，仁孝遣御史大夫李崇懿、兴庆尹米崇吉、押进匦匣使李嗣卿往贺尊安。</p>
<p>　　淳熙十三年、夏乾十七年春正月，使贺金正旦。</p>
<p>　　金主以宣孝太子薨，未大烧饭，诏权停三日。使人武功大夫麻骨进德、宣德郎刘光国与宋、高丽使各赐在馆宴。</p>
<p>　　三月，使贺金万春节。</p>
<p>　　是月丙午朔，日食，金主改用次日。使人武功大夫麻骨德懋、宣德郎王庆崇于丁未日朝见。</p>
<p>　　夏四月，利西都统制吴挺使来结援。</p>
<p>　　史臣曰：“当时议论可否及夏人从违，史不具载，盖阙文也。”</p>
<p>　　秋九月，金使贺生日。</p>
<p>　　使臣宿直将军李达可。</p>
<p>　　淳熙十四年、夏乾十八年春正月，使贺金正旦。</p>
<p>　　使人武功大夫倪德昭、宣德郎索遵德。</p>
<p>　　三月，使贺金万春节。</p>
<p>　　使人武功大夫野遇忠辅、宣德郎吕昌龄。野遇，西夏大族；忠辅，磊落英发，历官左枢密使，为时名卿。</p>
<p>　　秋九月，金使贺生日。</p>
<p>　　使臣武器署令斜卯阿土。</p>
<p>　　冬十二月，使谢金横赐。</p>
<p>　　先，金使来横赐。仁孝遣殿前太尉讹罗绍先、枢密直学士严立本往谢。绍先，兴庆尹绍甫兄也。</p>
<p>　　淳熙十五年、夏乾十九年春正月，使贺金正旦。</p>
<p>　　使人武功大夫麻奴绍文、宣德郎安惟敬。</p>
<p>　　三月，使贺金万春节。</p>
<p>　　使人武功大夫浑进忠、宣德郎邓昌祖往贺。金主御庆和殿受朝，赐群臣及三国人使宴，极欢。</p>
<p>　　秋九月，金使贺生日。</p>
<p>　　使臣鹰坊使崇夔。</p>
<p>　　淳熙十六年、夏乾二十年春正月，贺正使自金还。</p>
<p>　　金主大渐，不能视朝，遂谕夏使与高丽使先还。</p>
<p>　　二月，金使来告哀。三月，遣使慰奠。</p>
<p>　　世宗薨也。仁孝遣殿前太尉李元贞、翰林直学士余良陈慰，进奉使御史中丞邹显忠等往奠。</p>
<p>　　夏五月，使贺金即位。</p>
<p>　　使人知兴庆府事乃令思敬、田周臣等。</p>
<p>　　六月，金移文报天寿节。</p>
<p>　　金主诞也，令于九月一日称贺。</p>
<p>　　秋八月，遣使如金贺。</p>
<p>　　使人嵬名彦、刘文庆往贺。金主以世宗丧，不受朝。</p>
<p>　　九月，金使贺生日。</p>
<p>　　使臣隆庆宫卫尉把思忠。</p>
<p>　　宋光宗绍熙元年、夏乾二十一年春正月，使贺金正旦。</p>
<p>　　金主以世宗丧，不受朝。使人武节大夫唐彦超、宣德郎杨彦直不得入见。彦直，亦彦敬弟。</p>
<p>　　夏五月，金使来横赐。</p>
<p>　　使臣鹰坊使移剌宁。</p>
<p>　　秋九月，金使贺生日。</p>
<p>　　使臣武卫军副都指挥使乌林答谋甲。</p>
<p>　　冬十二月，侵金岚、石等州。</p>
<p>　　先是，夏使至金，许带货物与富商交易。大定中，使者辄市禁物，世宗令于都亭贸易，获利渐少。及金主立，以夏国臣属久，凡横赐、生日使，礼意颇倨。仁孝怒，以兵侵岚、石等州，掠人畜而还。</p>
<p>　　绍熙二年、夏乾二十二年春正月，使贺金正旦。</p>
<p>　　仁孝虽侵金边境，仍遣武节大夫王全忠、宣德郎张思义贺正。金主以世宗服未除，不受朝。故事：夏使贸易三日。金主止许一日，尚书省以故例请，金主勉从之。</p>
<p>　　二月，金使来报哀。</p>
<p>　　皇太后丧也，且赐遣物。仁孝遣使奠慰。</p>
<p>　　夏五月，攻金、坊二州，破之，掠保安州。</p>
<p>　　金主娱情声色，荒于政事，凡属国使者至，羁迟不即见，有上章求去者。仁孝乘其间遣兵破、坊二州，至保安州，大掠而归。</p>
<p>　　秋九月，使贺金天寿节。</p>
<p>　　使人武节大夫孰嵬英、宣德郎焦元昌。金主以皇太后丧，不受朝贺。</p>
<p>　　金使贺生日。</p>
<p>　　使臣西上閤门使白琬。</p>
<p>　　冬十月，侵金镇戎军，杀其将阿鲁带。</p>
<p>　　边人肆牧于镇戎境，执金逻卒。金将阿鲁带率兵追逐，右厢吴明契、信陵都、卜祥、徐余立伏兵涧中，袭杀阿鲁带，取其弓甲，掠牲畜无算。</p>
<p>　　绍熙三年、夏乾二十三年春正月，使贺金正旦。</p>
<p>　　使人武节大夫赵好德、宣德郎史从礼。金主仍不受朝，赐燕还。</p>
<p>　　三月，杀吴明契等以谢金。</p>
<p>　　金主以镇戎之役遣使诘责，仁孝归罪明契等，处以徒刑。金主不从，索之不已，乃杀以谢。</p>
<p>　　秋九月，使金贺天寿节。</p>
<p>　　使人武节大夫罔敦信、宣德郎韩伯容。金主仍不受朝。</p>
<p>　　金使贺生日。</p>
<p>　　使臣郊社署令唐括合达。</p>
<p>　　绍熙四年、夏乾二十四年春正月，使贺金正旦。</p>
<p>　　金主以太后服未除，不受贺。使人武节大夫吴移遂良、宣德郎高崇德等仍不得见。崇德后知兴庆府，著政绩，号为神明。</p>
<p>　　夏五月，金使来横赐。</p>
<p>　　使臣尚厩局使石抹贞。</p>
<p>　　秋九月，使贺金天寿节。</p>
<p>　　金主始御大安殿，受亲王、百官朝贺，使人武节大夫庞静师德、宣德郎张崇师与宋、高丽使同见。</p>
<p>　　国主仁孝卒，子纯佑立。</p>
<p>　　年七十，在位五十五年，改元四，谥曰圣德皇帝，庙号仁宗，墓号寿陵。纯佑时年十七，章献钦慈皇后罗氏生。</p>
<p>　　论曰：仁孝初立，境宇小康，人民乐业。未几，而地震岁饥，沙飞泉涌，天灾荐至，荒乱频仍，洵国步孔艰哉！然能崇儒学，禁奢侈，修国史，制新律，又尊孔子为帝，增弟子员至三千人，典章文物灿然成一代宏规。盖几轶辽、金而上之矣！惜其既诛得敬，渐启侈心，致与金为好不终，亦晚节之累也。</p>
<p>　　冬十一月，告哀于金，且献遗物。</p>
<p>　　纯佑遣御史大夫李元吉、翰林学士李国安如金讣。遣殿前太尉咩铭友直等献遗物。</p>
<p>　　十二月，金使来祭慰。</p>
<p>　　初，金主遣西上閤门使大{石}贺夏主生日。至是，因仁孝卒，即以为敕祭慰问使。</p>
<p>　　绍熙五年、夏天庆元年春正月，使贺金正旦。</p>
<p>　　使人武节大夫恧恧世忠、宣德郎刘思问。思问后官枢密直学士。</p>
<p>　　金使赐封册。</p>
<p>　　金遣国子祭酒刘玑、尚书右司郎中乌古论庆裔为封册使，左司都事李仲略为读册官，立纯佑夏国王兼起复。</p>
<p>　　夏四月，遣谢封使如金。</p>
<p>　　御史中丞浪讹文广、枢密直学士刘俊才、押进知兴庆府事野遇克忠往金报谢。</p>
<p>　　秋九月，使贺金天寿节。</p>
<p>　　金主宴于枢光殿。使人武节大夫野遇思文、宣德郎张公辅，赐赉甚优。思文，知兴庆府，克忠族弟，官至金吾卫上将军；公辅，翰林学士，进御史中丞。</p>
<p>　　闰十月，金使贺生日。</p>
<p>　　使臣引进使完颜衷。纯佑遣御史大夫李彦崇、知兴庆府事郝庭俊往谢。</p>
</div>
</div>
<div class="bookvmiddle">
<a href="/guwen/bookv_19103.aspx">上一章</a>
<a href="/guwen/book_240.aspx" style="border:0px;line-height:27px; height:27px;">目录</a>
<a href="/guwen/bookv_19105.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
