
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
撼龙经·上卷·文曲星第四_古诗文网
</title>
<meta content="文曲正形如蛇行，此星柔顺最高情，若作淫邪如撒网，形神恰似死鳝样。问君如何生此山，定出廉贞绝体间。问君如何称绝体，本宫山上败绝气。问君如何寻本宫，楼殿之下初出龙。认得星峰初出面，看是" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_20209.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>上卷·文曲星第四</b></span>
<a href="javascript:PlayBookv(20209)" style="margin-left:5px;"><img alt="" height="16" id="speakerimgBookv20209" src="/img/speaker.png" width="16"/></a>
<span id="bookvPlay20209" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%a8%e7%ad%a0%e6%9d%be">杨筠松</a></p>
<div class="contson">
<p>　　文曲正形如蛇行，此星柔顺最高情，若作淫邪如撒网，形神恰似死鳝样。</p>
<p>　　问君如何生此山，定出廉贞绝体间。问君如何称绝体，本宫山上败绝气。</p>
<p>　　问君如何寻本宫，楼殿之下初出龙。认得星峰初出面，看是何星细推辩。</p>
<p>　　九星皆挟文曲行，若无文曲星无变。变星便看何星多，多者为主善恶见。</p>
<p>　　文曲星柔最易辨，每遇旺方上侧面。侧面成峰神直行，直去多如丝杂练。</p>
<p>　　此星山骨少星峰，若有星峰辅弼同。平地蛇行却为吉，半顶娥眉最得力。</p>
<p>　　若有娥眉接连生，女作宫臏后妃职。男家因妇列官班，又得资财并美色。</p>
<p>　　文曲起峰必有情，自然接连左右生。若是无峰如鳝样，死龙散漫空纵横。</p>
<p>　　纵饶住处有穴形，社稷神庙血食腥。若是作坟并建宅，女插花枝逐客行。</p>
<p>　　男人破家因酒色，妇人内乱官讼兴。变出痨瘵鬼怪病，令人冷退绝人丁。</p>
<p>　　困龙坪下数十里，忽然卓立星峰起。左右前后忽逢迎，贪巨武辅渐次生。</p>
<p>　　只得一峰龙便活，娥眉也变辅弼形。平行虽云变辅弼，只是低平少威力。</p>
<p>　　若得尊星生一峰，便使柔星为长雄。男人端貌取科第，女人主家权胜翁。</p>
<p>　　大抵行龙少全格，杂出星峰多变易。辅星似巨弼似文，长短高低细辨认。</p>
<p>　　莫道凶龙不可裁，也有凶龙起家国。盖缘未识间星龙，贪中有廉文有弼。</p>
<p>　　武有破军间断生，禄存或有巨辅力。十里之中卓一峰，小者成大弱成雄。</p>
<p>　　此是龙家问星法，大顿小伏为真迹。一山便断为一代，看在何代生间龙，</p>
<p>　　便向此星定富贵。困弱生旺随星峰，困弱之龙武气力。死鳝烟包入沙砾。</p>
<p>　　十里百里武从山，独自单行少收拾。君如识得间星龙，到处乡村可寻觅。</p>
<p>　　龙非久远少全气，易胜易衰非人力。</p>
</div>
</div>
<div class="bookvmiddle">
<a href="/guwen/bookv_20208.aspx">上一章</a>
<a href="/guwen/book_285.aspx" style="border:0px;line-height:27px; height:27px;">目录</a>
<a href="/guwen/bookv_20210.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
