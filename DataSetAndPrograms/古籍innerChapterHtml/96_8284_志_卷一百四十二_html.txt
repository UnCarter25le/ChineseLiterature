
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
宋史·志·卷一百四十二_古诗文网
</title>
<meta content="◎兵三（厢兵）厢兵者，诸州之镇兵也。内总于侍卫司。一军之额，有分隶数州者，或一州之管兼屯数州者，在京诸司之额五，隶宣徽院，以分给畜牧缮修之役，而诸州则各以其事属焉。建隆初，选诸州募" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_8284.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>志·卷一百四十二</b></span>
<a href="javascript:PlayBookv(8284)" style="margin-left:5px;"><img alt="" height="16" id="speakerimgBookv8284" src="/img/speaker.png" width="16"/></a>
<span id="bookvPlay8284" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%84%b1%e8%84%b1%e3%80%81%e9%98%bf%e9%b2%81%e5%9b%be%e7%ad%89">脱脱、阿鲁图等</a></p>
<div class="contson">
<p>　　◎兵三（厢兵）</p>
<p>　　厢兵者，诸州之镇兵也。内总于侍卫司。一军之额，有分隶数州者，或一州之管兼屯数州者，在京诸司之额五，隶宣徽院，以分给畜牧缮修之役，而诸州则各以其事属焉。建隆初，选诸州募兵之壮勇者部送京师，以备禁卫，余留本城，虽无戍更，然罕教阅，类多给役而已。</p>
<p>　　景德四年七月，如京使何士宗言："诏条禁军将士依等级并行伏事之理，违者按军令。其厢军将士等未立条制，欲望约前诏减一等定令。"帝曰："禁卫兵士无他役使，且廪给优厚，欲其整肃，有所凛畏，故设此条禁。今以厢军约此施行，恐难经久。况尊卑相犯，自有条律，不行可也。"十二月，诏厢军及诸州本城犯，所部决杖讫，并移隶他军，内情理重及缘边随军者奏裁。</p>
<p>　　大中祥符元年，诏应诸道州、府、军、监厢军及本城指挥，自都指挥使已下至长行，对本辖人员有犯阶级者，并于禁军斩罪上减等，从流三千里上定断；副兵马使已上，勘罪具案闻奏。厢军军头已下至长行，准敕犯流免配役，并徒三年上定断，只委逐处决讫，节级已上配别指挥长行上名，长行决讫，配别指挥下名收管。如本处别无军分指挥，即配邻近州、府、军、监指挥收管。内别犯重者，自从重法。其诸司库务人员兵士有犯上件罪名者，并依前项厢军条例施行。</p>
<p>　　五年二月，上谕王钦若等："累议老病之兵渐多，在京者令逐司将臣，外处者散差诸司使副拣选。可指挥所拣殿前、侍卫马步军司，令先逐指挥自指挥使已下，据见管兵士除堪任披带征役外，其自来懦弱、教阅不出之人及老病不堪者，籍其名，供申次第，管辖处各就逐营看详定夺，然后缴申逐司，与差去使臣同共拣选。如有协情不当，即具始末以闻。其厢军都指挥使已下并当严断，外处拣就粮兵士亦如之。"又宣示："外处就粮诸军，有捧日、天武第七第九第十军军额，皆是自上军经两三度拣选，以其久处禁卫，不欲便拣落，特设上件军额处之。朕深虑拣兵臣僚、军头等同诸军例，更拣配下军，可遍谕之。老病者便放归农，内契丹、渤海、日本外国人恐无依倚，特与收充本军剩员。"又："所差臣僚、军头赴外处拣人。缘军分指挥及出入次第名目体例甚多，令枢密院具合行条约及施行事件，并画一处分，令遵守施行。"</p>
<p>　　又："殿前、侍卫马步军司自来拣下披带禁军，量减衣赐月粮充剩员，并无定额，散在逐营拘系，不获营生，官中所给岁计不少，可乘此时一例拣选。除老病者放归农外，据诸军见管人数额定充看营剩员，余并拨并一处收管，以备令赴诸处祗应。既有定额，必不敢多拣充剩员。"又诏："承前遣使取内外军中疲老者，咸给奉粮之半，以隶剩员，今可简阅使归农。其合留者，亦据逐营给役数外别为营舍处之。内契丹、渤海、日本外国人虑无所归，且依旧。仍令所至州郡并与总管、钤辖阅验，连书其状，具当去留之数，及引视军校之不任职者，附驿以闻。其当从隶军额，即就配近便州郡；缘边者徙于内地，并与本州官吏移牒转送；当停者给与公验，止许居本州，岁申上其籍，并给次月奉粮、装钱、日食遣之。所简马，但筋齿弱、老病不疗者，件析以闻。在京殿前、马步军司有所升退，即时具名籍申枢密院，未当者悉改正之；当徙者给装钱，在道只给粮；当停者给一月奉粮，勿复奏裁。外州军士当降以次军分者，所隶州郡听自择。"</p>
<p>　　又诏："广南东西、荆湖南北、福建、江南、京西等七路诸州、府、军、监见管杂犯配隶军人等，各差使臣一人，驰驿往逐处与转运使、副或提点臣僚、知州、通判、钤辖、都监、监押同共简选，就近体量人数，分配侧近州军本城收管。如年老病患，委实久远不任医治充役者，放令逐便；其少壮者即差人管押赴阙引见，当议选配近上军分。如不愿量移及赴阙者，亦听其便，仍于军分量与迁改。如地远勾抽迟延，即驰驿分路简讫，具析以闻。"</p>
<p>　　七年，诏："今后军回在京者且未编排，依例引见。内有老疾合配外处军分，及看仓库、草场神卫剩员并看营剩员等，与限歇泊半月后，编排引见讫，限五日般移。其外处军回经过兵士并依此例，仍见讫与假十日，令移隶所配处。"</p>
<p>　　八年，诏："诸路转运司、殿前侍卫马步军军头司、三司、宣徽院、开封府、诸司库务等处人员兵士等，如内有杀贼得功及诸般使唤得力者，或因官中取索之时具诣实结罪供，申所辖去处，保明申奏。"</p>
<p>　　天禧元年，诏选天下厢兵迁隶禁军者凡五千余人。二年，诏："河北禁军疲老不任力役者，委本路提点刑狱臣僚简阅，不得庇匿，以费廪粮。"</p>
<p>　　庆历中，招收广南巡海水军、忠敢、澄海，虽曰厢军，皆予旗鼓训练，备战守之役。皇祐中，河北水灾，农民流入京东三十余万，安抚使富弼募以为兵，拔其尤壮者得九指挥，教以武技。虽廪以厢兵，而得禁兵之用，且无骄横难制之患。诏以其骑兵为教阅骑射、威边，步兵为教阅壮武、威勇，分置青、莱、淄、徐、沂、密、淮阳七州军，征役同禁军。嘉祐四年，复诏西路于郓、濮、齐、兖、济、单州置步兵指挥六，如东路法。于是东南州军多置教阅厢军，皆以威勇、忠果、壮武为号，训肄如禁军、免其他役。</p>
<p>　　治平初，遣使分募河北、河东、陕西、京东民为本城，遇就粮禁军阙，即遣补。又陕西州军悉置壮城如河北，以备缮完城垒之役。景祐中，本城四十三万八千，逮治平三年，乃五十万。</p>
<p>　　熙宁三年五月，诏以禁军分五部法检治厢军，其后禁军或降剩员，或升补，皆以备厢军诸路力役之事。间诏募增，而京西转运司所募多至三万人；陕西减额五千人，亦至三万人。河朔流民寓京东者如旧制招募教阅，以为忠果二十指挥，分隶河北总管司，以除盗恤饥。而河北及熙河路修城垒，河北所募兵五千人，熙河亦三千人。修京城，以废马监兵置广固、保忠凡十指挥，亦五千人，湖南徭人平，戎、泸军兴，洮、河转漕，又皆增置焉。</p>
<p>　　初，枢密院言："京师役兵不足，岁取于诸路，而江、淮兵每饥冻，道毙相属。略计岁所用外军七千人，调发增给不赀。请募东西八作司壮役指挥，诸司杂犯罪人情轻者并配隶，以次补杂役、效役，代诸路役兵，"从之。又言："诸路厢军名额猥多，自骑射至牢城，其名凡二百二十三。其间因事募人，团立新额，或因工作、榷酤、水陆运送、通道、山险、桥梁、邮传、马牧、提防、堰埭，若此者事在而名未可废。及剩员直、牢城皆待有罪配隶之人；壮城专治城隍，不给他役，别为一军；而教阅厢军亦自为额。请以诸路不教阅厢军并为一额，余从省废，其移并如禁军法。"奏可。遂下诸路转运司，以州大小高下为序，始自某州为第一指挥，差次至某州，凡为若干指挥，每指挥毋过五百人。河北曰崇胜，河东曰雄猛，陕西曰保宁，京东曰奉化，京西曰劲武，淮南曰宁淮，两浙曰崇节，江南曰效勇，荆湖曰宣节，福建曰保节，广南曰清化，川四路曰克宁。八年，诏忻、代州诸砦，以禁军代厢军。</p>
<p>　　元丰四年，诏升南京、青、郓、邓、曹、济、濮州有马教阅厢军，及真定府北砦劲勇、环州下蕃落未排定指挥，并为禁军。五年三月，以西边用兵，诏诸处役兵并罢，令诸路转运司刬刷京东西、河东北、淮南厢军，又令都水监刷河清及客军共三万余人赴陕西团结。十月，诏诸路教阅厢军，于下禁军内增入指挥名额，排连并同禁军。于是，马步排定有马厢军二十二指挥，无马厢军二百二十九指挥。元丰之末，总天下厢兵马步指挥凡八百四十，其为兵几二十二万七千六百二十七人，而府界及诸司或因事募兵之额不与焉。</p>
<p>　　哲宗元祐二年，太师文彦博言："厢军旧隶枢密院，新制改隶兵部，且本兵之府岂可无籍？"枢密院亦以为言。乃诏本部自今进册，以其副上枢密院。三年，诏京西路厢军以三万五百人为额，又诏天下州郡以地理置壮城兵。</p>
<p>　　元符元年，诏罪人应配五百里以上，皆配陕西、河东充厢军，诸路经略司各二千人止。三年，诏拨陕西保宁指挥入诸路厢军额。</p>
<p>　　崇宁四年，诏诸路厢军不以等样选少壮人招刺。又诏：厢军工匠除上京修造外，其余路所差，并放还休息之。</p>
<p>　　政和五年，广固四指挥各增五百人，以备京城之役。六年三月，增置通济兵士二千人，备御前牵挽纲运。于是工役日兴，增募益广矣。</p>
<p>　　建炎而后，兵制靡定，逮乾道中，四川厢军二万九百七十二人，禁军二万七千九百九十二人。厥后废置损益，随时不同，摭其可考者以附见焉。</p>
<p>　　其将校则有马步军都指挥使，有副都指挥使、都虞候。马军有都指挥使、副都指挥使、都虞候，步军亦如之。马步军诸指挥有指挥使、副指挥使。每都有军使、副兵马使、都头、副都头、十将、将虞候、承局、押官。</p>
<p>　　凡诸州骑兵、步兵、禁厢兵之类，叙列如左。其不同者，分为建隆以来及熙宁以后之制云。</p>
<p>　　建隆以来之制</p>
<p>　　马军</p>
<p>　　骑射（京东路：南京、青、兖、郓、曹、徐、齐、濰、淮阳。京西路：西京、河阳、陈、许、郑、颍、滑。河北路：北京、真定、沧、澶、相、恩、冀。陕西路：永兴、凤翔、河中、陕、华、秦、泾、鄜。荆湖路：江陵、潭、鄂、岳、复、安、澧、鼎、永、道、郴、邵、桂阳。内青、淮阳系教阅。）</p>
<p>　　威边（京东路：南京、青、郓、密、徐、曹、齐、濮、济、淄、登、莱、沂、单。内登系教阅。京西路：西京、河阳、郑、蔡、襄、邓、滑、颍、汝、郢、均、商、惰、唐、信阳、光化。河北路：瀛、相、邢、祁、滨、霸、磁、卫、赵、莫、洺、乾宁、广信、通利。河东路：泽、辽。陕西路：永兴、凤翔、河中、陕、同、华、耀、乾、解、虢。淮南路：亳、庐、宿。荆湖路：安。）</p>
<p>　　昭武（南京、河中。）</p>
<p>　　肃戎（曹。）</p>
<p>　　单勇（单。）</p>
<p>　　安武（郓、齐。）</p>
<p>　　必敌（郓、陕、邠。）</p>
<p>　　决胜（济。）</p>
<p>　　飞勇（棣。）</p>
<p>　　静山（兖、宜。）</p>
<p>　　勇敢（沂、密。）</p>
<p>　　定边（蔡、徐、泾。）</p>
<p>　　马斗（永兴、宿。）</p>
<p>　　安东（登、莱。）</p>
<p>　　突阵（延、定、乾、怀。）</p>
<p>　　厅直（济、沧、莫、保、雄、霸、定、华。）</p>
<p>　　保胜（鄜、光、岚。）</p>
<p>　　归恩（凤翔。）</p>
<p>　　定戎（泾。）</p>
<p>　　安塞（环、庆。）</p>
<p>　　游奕（许。）</p>
<p>　　衙队（曹、陈、德、永静、永、陇、仪、峡。）</p>
<p>　　武胜（濠、泗。）</p>
<p>　　保忠（滑。）</p>
<p>　　轻骑（邢。）</p>
<p>　　顺节（真定。）</p>
<p>　　敢胜（深。）</p>
<p>　　飞塞（环。）</p>
<p>　　保节（陕西路州军。）</p>
<p>　　本城马军（广。）</p>
<p>　　必胜（庆。）</p>
<p>　　定塞（河北路州军。）</p>
<p>　　劲勇（真定北砦，系教阅。）</p>
<p>　　下蕃落（环外砦，系教阅。）</p>
<p>　　武清（晋。自此至招收，凡十一军，《两朝志》无。）</p>
<p>　　飞骑（麟。）</p>
<p>　　振边（仪、环。）</p>
<p>　　威远（府。）</p>
<p>　　本城厅子（定。）</p>
<p>　　克戎（并。）</p>
<p>　　清边（陕西。）</p>
<p>　　忠烈（河北乡兵，名神锐，后改是军。旧制，老病者听召人承补归农，承补者逃亡，复取归农者充役。大中祥符四年，诏罢之。）</p>
<p>　　无敌（保、安肃、广信军、北平砦。）</p>
<p>　　忠锐（广济。）</p>
<p>　　招收（河北、河东。旧又有定州拣中厅子、易州静塞、并州咸圣，后并废。）</p>
<p>　　飞将（北京、亳。自此至拣中骑射凡三军，《三朝志》无。）</p>
<p>　　保静（恩。）</p>
<p>　　拣中骑射（淮南路：扬、庐、寿、宿、泗、真、蕲、黄、濠、光、海、和、通、舒、滁、涟水、高邮、无为。江南路：宣、抚、江、吉、筠、袁、歙、太平、池、饶、信、广德、南康、南安、建昌、临江、兴国。）</p>
<p>　　步军</p>
<p>　　武和（开封。）</p>
<p>　　武肃（开封。）</p>
<p>　　忠静（开封。）</p>
<p>　　威勇（定、真定、冀、沧、雄、博、深、乾宁。内青、郓、淄、密、济、沂、淮阳系教阅。）</p>
<p>　　左衙（南京、郓、晋、耀、陕、通、安。）</p>
<p>　　平难（亳、濠。）</p>
<p>　　奉化（京西路：郑、许、陈、蔡、滑。河北路：怀。陕西路：凤翔。淮南路：扬、亳、庐、寿、宿、濠、和、通、泰、楚、舒、真、泗、滁、无为、涟水、高邮。）</p>
<p>　　衙队（曹、峡。）</p>
<p>　　开武（曹。）</p>
<p>　　保宁（济、卫。）</p>
<p>　　开远（扬、楚、泗、齐、利、剑。）</p>
<p>　　安平（齐。）</p>
<p>　　静边（棣。）</p>
<p>　　六奇（楚。）</p>
<p>　　开山（西京、秦。）</p>
<p>　　武勇（濰、泰。）</p>
<p>　　怀安（秦。）</p>
<p>　　建安（解、府。）</p>
<p>　　静海（徐、淮阳、通。）</p>
<p>　　随身（宿、随、唐、商。）</p>
<p>　　崇顺（青、阶。）</p>
<p>　　忠略（淄。）</p>
<p>　　安海（登。）</p>
<p>　　水军（京东路：登。河东路：潞、保德。陕西路：秦、陕。淮南路：扬、庐、寿、光、海、和、泰、楚、舒、蕲、黄、泗、涟水、高邮、无为。江南路：江宁、洪、袁、虔、宣、歙、饶、信、太平、池、江、吉、筠、抚、兴国、临江、南康、广德。两浙路州军。荆湖路：江陵、潭、衡、永、郴、邵、鄂、岳、复、安、澧、峡、鼎、归、汉阳、桂阳。福建路：福、建、漳、泉、邵武。利州路：兴。广南路：广、英、贺、封、连、康、南雄、春、廉、白、邕。）</p>
<p>　　宁济（莱。）</p>
<p>　　永安（西京。）</p>
<p>　　耀武（河阳、邓、楚、秦、宁、华。）</p>
<p>　　桥道（河阳、澶、寿、兴。）</p>
<p>　　开道（郑。）</p>
<p>　　雄猛（绛。）</p>
<p>　　定安（河中。）</p>
<p>　　开河（河中。）</p>
<p>　　定远（凤、复。）</p>
<p>　　定边（泾。）</p>
<p>　　壮武（京东路：青、徐、曹、兖、密、濰、济、濮、登、莱、淮阳。京西路：西京、陈、蔡、邓、襄、颍、汝、光化。陕西路：凤翔、河中、同、耀、华、乾、解、陕、保安。淮南路：扬、庐、寿、黄、光、海、和、通、蕲、楚、泰、舒、滁、高邮。荆湖路、漳、岳、安、复。内兖、徐、济、莱系教阅。）</p>
<p>　　宁淮（颍、寿、澶。）</p>
<p>　　忠顺（颍、寿。）</p>
<p>　　崇宁（汝、岳。）</p>
<p>　　澄海（韶、循、潮、连、梅、南雄、英、贺、封、端、南恩、春、惠、桂、容、邕、象、昭、龚、蒙、浔、贵、横、融、化、雷、窦、南仪、白、钦、郁林、廉、崖、儋。内广、廉、高、藤、梧、英、贺、新、蒙、龚、儋系教阅。）</p>
<p>　　保定（均、信阳。）</p>
<p>　　怀宁（定、真定、祁、房。）</p>
<p>　　宣节（荆湖南路诸州军监，北路：岳、澧、鼎、郢、荆门、诸监。）</p>
<p>　　步捷（金。）</p>
<p>　　崇化（光。）</p>
<p>　　广平（虢。）</p>
<p>　　勇胜（永兴。）</p>
<p>　　清边（永兴、延、渭、鄜、庆、泾、仪、陇、保安。）</p>
<p>　　开广（原、同。）</p>
<p>　　建武（密、鄜、环。）</p>
<p>　　永清（丹。）</p>
<p>　　昭胜（坊。）</p>
<p>　　永宁（潞。）</p>
<p>　　永霸（泽。）</p>
<p>　　弓箭（秦、晋。）</p>
<p>　　顺安（慈。）</p>
<p>　　顺霸（隰。）</p>
<p>　　崇勇（成。）</p>
<p>　　肃清（乾。）</p>
<p>　　怀节（澶。）</p>
<p>　　崇武（怀。）</p>
<p>　　广霸（北京。）</p>
<p>　　兴安（北京。）</p>
<p>　　制戎（冀。）</p>
<p>　　雄锐（真定。）</p>
<p>　　定虏（深。）</p>
<p>　　招收（汾、辽、泽、石、潞、慈、晋、绛、代、忻、威胜、平定。）</p>
<p>　　定和（定。）</p>
<p>　　保顺（沧。）</p>
<p>　　清远（雄、霸。）</p>
<p>　　克胜（瀛、沧、黄、保定。）</p>
<p>　　宁边（乾宁。）</p>
<p>　　开边（平定。）</p>
<p>　　静胜（扬。）</p>
<p>　　宁顺（庐。）</p>
<p>　　旌勇（寿。）</p>
<p>　　备边（泗。）</p>
<p>　　三捷（滁。）</p>
<p>　　宁化（舒。）</p>
<p>　　保胜（光。）</p>
<p>　　怀仁（蕲、黄。）</p>
<p>　　武雄（江陵。）</p>
<p>　　步驿（襄、江陵、荆门、循、贺、封、梅、康、南雄、潮、韶。）</p>
<p>　　克宁（成都路：成都、蜀、汉、雅、邛、嘉、绵、陵、彭、眉。梓州路：戎、荣、普、资、梓、合、泸、遂、渠、昌、果、怀安、广安。利州路：兴元、洋、利、龙、剑、蓬、璧、文、兴、安德、三泉。夔、渝、涪、万、达、开、施、忠、云安、大宁。）</p>
<p>　　威棹（荆湖路：江陵、归、峡。成都路：成都、嘉、眉、简。梓州路：诸州军。利州路：剑、安德。夔州路：渝、涪、万、云安。）</p>
<p>　　怀远（兴元。）</p>
<p>　　保节（河北路：定、真定、沧、瀛、相、邢、洺、冀、祁、德、滨、保、雄、磁、博、赵、深、怀、卫、顺安、通利、信安、保定、安肃、永定、永静。河东路：太原、晋、绛、汾、辽、泽、石、潞、慈、麟、府、宪、代、忻、隰、威胜、岢岚、火山、保德、平定。陕西路：永兴、秦、邠、宁、鄜、延、环、庆、泾、仪、丹、陇、坊、镇戎、德顺。淮南路：舒。江南路：洪、虔、江、池、饶、信、太平、吉、筠、袁、抚、兴国。福建路：汀、南剑。荆湖路：鄂。利州路：龙、利。）</p>
<p>　　怀信（利。）</p>
<p>　　广塞（兴元、三泉。）</p>
<p>　　顺化（兴。）</p>
<p>　　效勇（江宁、广德。）</p>
<p>　　里运（江宁。）</p>
<p>　　贡运（饶。）</p>
<p>　　水运（潭、泰、临江。）</p>
<p>　　广济（京城上下钅巢、陈、寿、扬、宿、高邮、涟水、通利。）</p>
<p>　　崇节（两浙路：杭、越、苏、湖、温、台、衢、婺、处、睦、秀。福建路：福、漳、泉、兴化。陕西路：成。）</p>
<p>　　宁塞（太原、汾、辽、石、代、忻。）</p>
<p>　　牢城（河北、河东、陕西、淮南、京东西、江南、荆湖、广南、益、梓、利、夔路诸军州，惟汝、处、昭、保安不置。）</p>
<p>　　罗城（成都。）</p>
<p>　　水军奉化（京畿诸县、泰、泗。）</p>
<p>　　船坊（洺、潭、鼎。）</p>
<p>　　渡船都（潭。）</p>
<p>　　桥阁（龙、剑、文、三泉。）</p>
<p>　　采斫（处、衢、温。）</p>
<p>　　梢工都（洪、楚、真。）</p>
<p>　　防河（成都。）</p>
<p>　　捍江都（杭。）</p>
<p>　　船务（杭、婺。）</p>
<p>　　巡海水军（广。）</p>
<p>　　杂作都（寿。）</p>
<p>　　本城（曹、秀、常、火山、南安，梁山、梅。）</p>
<p>　　劲勇（邢、太原、岚、汾、辽、泽、潞、晋、宪、代、忻、隰、岢岚、平定、宁化、威胜。内真定北砦系教阅。）</p>
<p>　　装发（真、泗、楚、通利。）</p>
<p>　　宁海（琼。）</p>
<p>　　西怀化（许。）</p>
<p>　　新招静江（邕。）</p>
<p>　　南怀化（许。）</p>
<p>　　防城（泗、均。）</p>
<p>　　水军桥道（泗。）</p>
<p>　　剩员直（亳城。）</p>
<p>　　清化（桂、容、邕、象、昭、梧、藤、龚、蒙、贵、柳、宜、实、融、化、窦、高、南仪、白、钦、郁林、廉、琼、儋。）</p>
<p>　　江桥院（明。）</p>
<p>　　肃宁城（宁。）</p>
<p>　　崇胜（真定。）</p>
<p>　　碇手（明。）</p>
<p>　　拣中宣节（潭、澶、鼎。）</p>
<p>　　采造（西京、秦、明。）</p>
<p>　　堰军（长安、京口、昌城、杉青。）</p>
<p>　　装卸（南京、亳。）</p>
<p>　　中军将（潭、汀。）</p>
<p>　　宣武（大名、真定、怀、卫。）</p>
<p>　　顺节（磁。此下至新立本城凡三十八军，天圣后无。）</p>
<p>　　七擒（单。）</p>
<p>　　安化（滨。）</p>
<p>　　武顺（怀。）</p>
<p>　　平海（登。）</p>
<p>　　英武（鄜。）</p>
<p>　　长剑（滑。）</p>
<p>　　长宁（卫。）</p>
<p>　　德胜（相。）</p>
<p>　　保安（博。）</p>
<p>　　兴化（洺。）</p>
<p>　　定勇（深。）</p>
<p>　　安胜（通利。）</p>
<p>　　霜水（夔。）</p>
<p>　　兴造（衡、潭。）</p>
<p>　　水路都（江陵。）</p>
<p>　　山场斫军（温、婺、睦。）</p>
<p>　　本城广军（广。）</p>
<p>　　河东（定、真。）</p>
<p>　　本城剩员（诸州并有。）</p>
<p>　　蕃落（庆。）</p>
<p>　　都窦水军（容。）</p>
<p>　　新水军（全。）</p>
<p>　　武定（陕西、晋、绛、慈、隰。）</p>
<p>　　定塞（河北。）</p>
<p>　　旧水军（荆湖、江南、两浙、淮南。）</p>
<p>　　剩员（澧、复。）</p>
<p>　　下浮桥（西京。）</p>
<p>　　东南道巡海水军、教阅澄海。</p>
<p>　　槔手（常。）</p>
<p>　　庆成（庆成军。）</p>
<p>　　梅山洞剩员（丹。）</p>
<p>　　捉生（延。）</p>
<p>　　河清（河阴、汴口。）</p>
<p>　　宣勇（河北、河东。本乡兵，旧名忠勇。）</p>
<p>　　保毅（秦乡军。）</p>
<p>　　新立本城（曹。）</p>
<p>　　奉先（会圣宫、永熙陵。此下至酒务杂役凡六十军，天圣以后置。）</p>
<p>　　六军（京师。）</p>
<p>　　御营喝探（京师。）</p>
<p>　　拣中窑务（京师。）</p>
<p>　　看船广德（京师。）</p>
<p>　　拣中剩员（雍丘、陈留、襄邑、咸平。）</p>
<p>　　右衙（南京、徐、郓、曹、广济、晋、陕。）</p>
<p>　　静海（徐、淮阳、通。）</p>
<p>　　归定（河阳。）</p>
<p>　　骁勇（邠。）</p>
<p>　　感顺（庆。）</p>
<p>　　拓边（环。）</p>
<p>　　宣猛（威胜。）</p>
<p>　　静江（京西路：陈、蔡、郢。江南路：南安。荆湖路：江陵、潭、岳、鼎、衡、永、郴、全。广南路、广、韶、循、潮、连、梅、南雄、英、贺、封、端、新、康、春、惠、桂、容、邕、象、昭、梧、藤、龚、蒙、浔、贵、柳、融、宜、宾、横、化、窦、高、雷、钦、郁林、廉、琼。利州路：利。）</p>
<p>　　三略（陈、鼎。）</p>
<p>　　静虏（深。）</p>
<p>　　克胜（瀛、沧、黄、保定。）</p>
<p>　　武捷（凤翔、秦、凤、鄜、延、泾、原、仪、滑、邠、宁、阶、坊、丹、晋、绛、隰、慈。）</p>
<p>　　车军（真、楚、常。）</p>
<p>　　会通桥道（西京。）</p>
<p>　　司牧（永兴、秦、阶、原、德顺。）</p>
<p>　　盐车（泰、真。）</p>
<p>　　新招梢工（真、泗。）</p>
<p>　　拔头水军（泗。）</p>
<p>　　造船军匠（吉。）</p>
<p>　　楼店务（杭。）</p>
<p>　　造船场（广。）</p>
<p>　　驾纲水军（广。）</p>
<p>　　建安（解。）</p>
<p>　　省作院（邠。）</p>
<p>　　雄勇（火山。）</p>
<p>　　屯田（保。）</p>
<p>　　清务（杭、苏、婺、温、潭。）</p>
<p>　　静淮（蔡。）</p>
<p>　　捍海（通、泰。）</p>
<p>　　船坊铁作（潭。）</p>
<p>　　拣中（曹。）</p>
<p>　　壮城（京东路：青、密、濰、登、沂、濮、莱、淄。京西路：西京、蔡、汝。河北路：诸州军。河东路：太原、辽、泽、晋、绛、潞、汾、石、慈、麟、府、宪、代、忻、隰、岚、宁化、保德、火山、威胜、岢岚。陕西路：永兴、河中、泾、原、仪、渭、鄜、庆、陕、耀、坊、华、丹、同、隰、解、镇戎、德顺。江南路：洪。）</p>
<p>　　强勇（瀛、沧、怀、冀、晋、绛、潞、汾、辽、石、慈、代、忻、泽。）</p>
<p>　　马监（北京大名、相安阳、洺广平、卫淇水、郓东平、许单镇、西京洛阳、同沙苑、郑原武。）</p>
<p>　　城面（广、端、惠、循、英、春、贺、梅、连、康、新、封、白、潮。）</p>
<p>　　战棹（钦、廉。）</p>
<p>　　递角场（留。）</p>
<p>　　安远（桂。）</p>
<p>　　作院（丹、仪。）</p>
<p>　　色役（环。）</p>
<p>　　杂攒（代。）</p>
<p>　　作院工匠（太原。）</p>
<p>　　咸平桥道（永兴。）</p>
<p>　　运锡（循。）</p>
<p>　　水磨（郑。）</p>
<p>　　东西八作（西京。）</p>
<p>　　窑务（西京。）</p>
<p>　　鼓角将（润、荆门。）</p>
<p>　　钱监（江。）</p>
<p>　　铁木匠营（池。）</p>
<p>　　酒务营（池。）</p>
<p>　　竹匠营（池。）</p>
<p>　　酒务杂役（江宁。）</p>
<p>　　诸司库务、河清、马递铺等役卒：</p>
<p>　　东西八作司、（广备、杂役、效役、壮役。）牛羊司、御辇院、军器库、后苑造作所、后苑工匠、文思院、内弓箭库、南作坊、北作坊、弓弩院、法酒库、西染院、绫锦院、裁造院、修内司、翰林司、仪鸾司、事材场、四园苑、玉津园、养象、广德、金明池杂役、鞍辔库、醴泉观、万寿观、集禧观、礼宾院、驼坊、内酒坊，右宣徽院转补，分隶三司、提举司。</p>
<p>　　河清、街道司，隶都水监。</p>
<p>　　后苑御弓箭库、作坊物料库、后苑东门药库、内茶纸库、御厨、御膳厨、供庖务、内物库、外物料库、油库、醋库、都监院物料库、西水磨务、东水磨务、大通门水磨、磁器库、都茶库、内衣库、朝服法物库、祗候库、榷货务、内藏库、左藏库、布库、奉宸库、尚衣库、内香药库、退材场、东西窑务、竹木务、左右厢店宅务、（修造。）诸仓、（修造。）下卸司、（东西装卸。）排岸司、（广济。）左右街司、左右金吾仗司、西太一宫、铸泻务、开封府步驿、致远务、车营务、诸门并府界马递铺，分隶三司、提举司、开封府。</p>
<p>　　熙宁以后之制。</p>
<p>　　河北路 骑军之额，自骑射而下十有二；步军之额，自奉化而下二十有六，并改号曰崇胜。凡一百一十二指挥，二万九千二百七十人。</p>
<p>　　桥道（澶。）</p>
<p>　　壮城、牢城（诸州。）</p>
<p>　　马监（北京大名、相州安阳、洺州广平、卫州淇水。）</p>
<p>　　骑射（北京、真定、沧、澶、相、恩、冀、棣。）</p>
<p>　　威边（瀛、相、邢、祁、滨、磁、卫、赵、莫、洺、乾宁、广信、通利。）</p>
<p>　　飞将（北京。）</p>
<p>　　飞勇（棣。）</p>
<p>　　突阵（怀。）</p>
<p>　　厅直（瀛、沧、雄、霸、莫、保定。）</p>
<p>　　衙队（德、永静。）</p>
<p>　　保静（恩。）</p>
<p>　　轻骑（邢。）</p>
<p>　　顺节（真定。）</p>
<p>　　敢胜（深。）</p>
<p>　　定塞（定、真定、冀、沧、雄、博、深、乾宁。）</p>
<p>　　奉化（怀。熙宁七年，京东、河北置拣中厢军，怀、卫、濮各二，德、博、棣、齐各一。）</p>
<p>　　静边（棣。）</p>
<p>　　耀武（定。）</p>
<p>　　怀节（澶。）</p>
<p>　　广霸（北京。）</p>
<p>　　制戎（冀。）</p>
<p>　　雄锐（真定。）</p>
<p>　　定虏（深。）</p>
<p>　　静虏（赵。）</p>
<p>　　定和（定。）</p>
<p>　　保顺（沧。）</p>
<p>　　清远（雄、霸。）</p>
<p>　　克胜（瀛、沧、莫、保定。）</p>
<p>　　保节（定、真定、沧、瀛、相、邢、洺、冀、祁、德、滨、保、雄、磁、博、赵、深、怀、卫、顺安、通利、信安、保定、安肃、永定、永静。）</p>
<p>　　怀宁（定、真定、祁。）</p>
<p>　　劲勇（邢。元丰四年，升为真定府北砦劲勇，为禁军。）</p>
<p>　　宣武（大名、真定、怀、卫。元祐二年，在京师置第十三至第十五三指挥。）</p>
<p>　　威勇（沧。）</p>
<p>　　崇胜（真定。熙宁七年，京东、河北置拣中厢军，怀、濮各一，德、博、棣、齐各二。）</p>
<p>　　肃宁（肃城。）</p>
<p>　　广济（通利。熙宁八年，诏以六分为额，罢所差客军。）</p>
<p>　　屯田（保。）</p>
<p>　　宁边（乾宁。）</p>
<p>　　强壮（邢。）</p>
<p>　　宣勇（瀛、沧、怀、冀。）</p>
<p>　　广威（元符元年，诏河北路大名府等二十二州军创置马步军五十六指挥，马军以广威为名。）</p>
<p>　　河东路 骑军之额，自威边而下二；步军之额，自左衙而下十有八，并改号曰雄猛。凡五十二指挥，一万二千四百一十人。</p>
<p>　　本城（火山。）</p>
<p>　　牢城（诸州。）</p>
<p>　　壮城（太原、辽、泽、晋、绛、潞、汾、石、慈、麟、府、宪、代、忻、隰、岚、宁化、保德、火山、威胜、岢岚。）</p>
<p>　　杂攒（代。）</p>
<p>　　作院工匠（太原。）</p>
<p>　　威边（泽、辽。）</p>
<p>　　保胜（岚。）</p>
<p>　　左衙、右衙（晋。）</p>
<p>　　水军（潞、保德。）</p>
<p>　　雄猛（绛。）</p>
<p>　　永宁（潞。）</p>
<p>　　永霸（泽。）</p>
<p>　　弓箭（晋。）</p>
<p>　　顺安（慈。）</p>
<p>　　顺霸（隰。）</p>
<p>　　宣猛（威胜。）</p>
<p>　　招收（汾、辽、泽、石、潞、慈、晋、绛、代、忻、威胜、平定。）</p>
<p>　　开边（平定。）</p>
<p>　　保节（太原、晋、绛、汾、辽、泽、石、潞、慈、麟、府、宪、代、忻、隰、威胜、岢岚、火山、保德、平定。）</p>
<p>　　劲勇（太原、岚、汾、辽、泽、潞、晋、宪、代、忻、隰、岢岚、平定、宁化、威胜。）</p>
<p>　　武捷（晋、绛、隰、慈。）</p>
<p>　　宁塞（太原、汾、辽、石、代、忻。）</p>
<p>　　广济（寿阳。熙宁八年，以六分为额，减诸路所差防河客兵。）</p>
<p>　　宣勇（晋、绛、潞、汾、辽、石、慈、代、忻、泽、威胜、平定。）</p>
<p>　　陕西路 骑军之额，自骑射而下有六；步军之额，自左衙而下二十有九，并改号曰保宁。凡一百一十一指挥，二万五百六十三人。</p>
<p>　　开山（秦。）</p>
<p>　　关河（河中。）</p>
<p>　　司牧（永兴、秦、阶、原、德顺。）</p>
<p>　　省作院（邠。）</p>
<p>　　壮城（永兴、河中、泾、原、仪、谓、鄜、庆、陕、耀、坊、华、丹、同、陇、乾、解、镇戎、德顺。）</p>
<p>　　牢城（诸州。）</p>
<p>　　马监（同州沙苑。）</p>
<p>　　作院（丹、仪。）</p>
<p>　　色役（环。）</p>
<p>　　咸阳桥道（永兴。）</p>
<p>　　骑射（永兴、凤翔、河中、陕、华、秦、泾、鄜。）</p>
<p>　　安边（永兴、凤翔、河中、同、华、耀、乾、解、虢。）</p>
<p>　　昭武（河中。）</p>
<p>　　必敌（陕、邠。）</p>
<p>　　定边（泾。）</p>
<p>　　马斗（永兴。）</p>
<p>　　突阵（延、同、乾。）</p>
<p>　　厅直（华。）</p>
<p>　　保胜（鄜。）</p>
<p>　　归恩（凤翔。）</p>
<p>　　定戎（泾。）</p>
<p>　　安塞（环、庆。）</p>
<p>　　衙队（陇、仪。）</p>
<p>　　飞砦（环。）</p>
<p>　　必胜（庆。）</p>
<p>　　保节（永兴、秦、邠、宁、鄜、延、环、庆、泾、原、仪、渭、丹、陇、坊、镇戎、德顺。）</p>
<p>　　左衙（耀、陕。）</p>
<p>　　右衙（陕。）</p>
<p>　　保宁（渭。熙宁七年，诏系役厢禁军自今权免役，专肄习武艺，置凤翔府简中保宁六指挥三千人，专备熙河修城砦。元丰五年，兰州置二。绍兴三年，熙河增置四，又于泾原创置十。元符三年十月，诏拨陕西路保宁指挥入厢军额，从知渭州章楶请也。）</p>
<p>　　随身（商。）</p>
<p>　　崇顺（阶。）</p>
<p>　　水军（秦、陕。熙宁五年，镇洮置一，崇宁三年，鄯州及龙支城名置二。）</p>
<p>　　耀武（宁、华。）</p>
<p>　　定安（河中。）</p>
<p>　　奉化（凤翔。）</p>
<p>　　广平（虢。）</p>
<p>　　勇胜（永兴。）</p>
<p>　　清远（永兴、延、渭、鄜、庆、泾、仪、保安。）</p>
<p>　　开广（原、同。）</p>
<p>　　建武（鄜、环。）</p>
<p>　　昭胜（坊。）</p>
<p>　　弓箭（秦。）</p>
<p>　　崇勇（成。）</p>
<p>　　肃清（乾。）</p>
<p>　　宁远（凤。）</p>
<p>　　壮武（凤翔、河中、同、耀、华、乾、解、陕、保安。）</p>
<p>　　骁勇（邠。）</p>
<p>　　感顺（庆。）</p>
<p>　　拓边（环。）</p>
<p>　　崇节（成。）</p>
<p>　　武捷（凤翔、秦、凤、鄜、延、泾、原、仪、渭、邠、宁、阶、坊、丹。）</p>
<p>　　威勇（河中。）</p>
<p>　　采造（秦。元丰四年，通远军增置一。）</p>
<p>　　建安（解。）</p>
<p>　　京东路 骑军之额，自骑射而下有三；步军之额，自左衙而下十有七，并改号曰奉化。凡五十四指挥，一万四千七百五十人。</p>
<p>　　壮城（青、密、濰、登、沂、濮、莱、淄。）</p>
<p>　　马监（郓州东平。）</p>
<p>　　装卸（南京。）</p>
<p>　　牢城（诸州。）</p>
<p>　　骑射（南京、青、兖、郓、曹、徐、齐、濰。）</p>
<p>　　威边（南京、青、郓、密、徐、曹、齐、濮、济、淄、莱、沂、单。）</p>
<p>　　昭武（南京。）</p>
<p>　　肃戎（曹。）</p>
<p>　　单勇（单。）</p>
<p>　　安武（郓、齐。）</p>
<p>　　必敌（郓。）</p>
<p>　　决胜（济。）</p>
<p>　　静山（兖。）</p>
<p>　　勇敢（密、沂。元符二年，环庆增置二百人。）</p>
<p>　　定边（徐。）</p>
<p>　　安东（登、莱。）</p>
<p>　　衙队（曹。）</p>
<p>　　左衙（南京、郓。）</p>
<p>　　右衙（南京、徐、郓、曹、广济。）</p>
<p>　　开武、怀化（曹。）</p>
<p>　　保宁、开远（济。）</p>
<p>　　安平（齐。）</p>
<p>　　武勇（濰。）</p>
<p>　　静海（徐、濰、扬。）</p>
<p>　　崇顺（青。）</p>
<p>　　忠略（淄。）</p>
<p>　　安海、水军（登。）</p>
<p>　　宁济（莱。）</p>
<p>　　建武（密。）</p>
<p>　　壮武（青、徐、曹、兖、密、濰、齐、濮、登、莱、淮阳。）</p>
<p>　　崇武（濮。崇宁三年，诏于京西东、河东北、开封府界创置马步军五万人，步军以崇武为名。大观四年，诏四辅州阙额，于崇武等军内拨填。）</p>
<p>　　本城（曹。）</p>
<p>　　京西路 骑军之额，自骑射而下六；步军之额，自奉化而下二十有五，并改号曰劲武。凡四十五指挥，一万五千一百五十人。</p>
<p>　　桥道（河阳。）</p>
<p>　　开道（郑。）</p>
<p>　　步驿（襄。）</p>
<p>　　会通桥道（西京。）</p>
<p>　　采造（西京。）</p>
<p>　　牢城（诸州。）</p>
<p>　　壮城（西京、蔡、汝。）</p>
<p>　　马监（许州单镇、郑州原武、西京洛阳。）</p>
<p>　　三水磨（郑。）</p>
<p>　　东西八作（西京。）</p>
<p>　　骑射（西京、河阳、陈、许、郑、颍、滑。）</p>
<p>　　威边（西京、河阳、郑、蔡、襄、邓、滑、颍、汝、郢、均、商、随、唐、信阳、光化。）</p>
<p>　　定边（蔡。）</p>
<p>　　游奕（许。）</p>
<p>　　衙队（陈。）</p>
<p>　　保忠（滑。）</p>
<p>　　奉化（郑、许、陈、蔡、滑、颍。）</p>
<p>　　怀化（许、颍。）</p>
<p>　　开山（西京。）</p>
<p>　　随身（随、唐。）</p>
<p>　　永安（西京。）</p>
<p>　　耀武（河阳、邓。）</p>
<p>　　归定（河阳。）</p>
<p>　　壮武（西京、陈、蔡、邓、襄、颍、汝、光化。）</p>
<p>　　静江（陈、蔡、郢。）</p>
<p>　　三略（陈。）</p>
<p>　　宁淮、忠顺（颍。）</p>
<p>　　崇宁（汝。）</p>
<p>　　澄海（襄。）</p>
<p>　　保定（均、信阳。）</p>
<p>　　怀宁（房。）</p>
<p>　　宣节（郢。）</p>
<p>　　崇化（光化。）</p>
<p>　　长剑（滑。）</p>
<p>　　西怀化（许。）</p>
<p>　　防城（均。）</p>
<p>　　威勇（西。）</p>
<p>　　广济（陈。）</p>
<p>　　静淮（蔡。）</p>
<p>　　淮南路 骑军之额，自威边而下六；步军之额，自左衙而下二十有七，并改号曰宁淮。凡一百二指挥，四万一千二百八十五人。</p>
<p>　　桥道（寿。）</p>
<p>　　水运（泰。）</p>
<p>　　梢工都（楚、真。）</p>
<p>　　杂作都（寿。）</p>
<p>　　装发（真、泗、楚、通、和。）</p>
<p>　　水军桥道（泗。）</p>
<p>　　车军（真、楚。）</p>
<p>　　盐车（泰、真。）</p>
<p>　　新招梢工（真、泗。）</p>
<p>　　拔头水军（泗。）</p>
<p>　　牢城（诸州。）</p>
<p>　　装卸（亳。）</p>
<p>　　剩员直（亳永城。）</p>
<p>　　威边（亳、庐、宿。）</p>
<p>　　飞将（亳。）</p>
<p>　　马斗（宿。）</p>
<p>　　保胜（光。）</p>
<p>　　武胜（泗、濠。）</p>
<p>　　拣中骑射（扬、庐、寿、毫、宿、泗、真、蕲、黄、濠、光、海、和、通、舒、滁、涟水、高邮、无为。）</p>
<p>　　左衙（通。）</p>
<p>　　平难（亳、濠。）</p>
<p>　　奉化（扬、亳、庐、寿、宿、濠、和、通、泰、楚、舒、真、泗、滁、无为、涟水、高邮。）</p>
<p>　　开远（扬、楚、泗。）</p>
<p>　　六奇（楚。）</p>
<p>　　武勇（泰。）</p>
<p>　　怀安（泰。）</p>
<p>　　静海（通。）</p>
<p>　　随身（宿。）</p>
<p>　　水军（扬、庐、寿、光、海、和、泰、楚、舒、真、蕲、黄、泗、涟水、高邮、无为。）</p>
<p>　　耀武（泰。）</p>
<p>　　壮武（扬、庐、寿、黄、光、海、和、通、蕲、楚、泰、舒、滁、高邮）。</p>
<p>　　宁淮、忠顺、旌勇（寿。）</p>
<p>　　静胜（扬。）</p>
<p>　　宁顺（庐。）</p>
<p>　　备边（泗。）</p>
<p>　　三捷（滁。）</p>
<p>　　宁化（舒。）</p>
<p>　　保胜（光。）</p>
<p>　　怀仁（蕲、黄。）</p>
<p>　　保节（舒。）</p>
<p>　　广济（宿、海、泰、通、泗、高邮、涟水。熙宁八年以六分为额。）</p>
<p>　　水军奉化（泰、泗。）</p>
<p>　　捍海（通、泰。）</p>
<p>　　两浙路 步军之额，自捍江而下三，并改号曰崇节。凡五十一指挥，一万九千人。</p>
<p>　　水军（诸州军。）</p>
<p>　　船坊（明。）</p>
<p>　　船务（杭、婺。）</p>
<p>　　车军（常。）</p>
<p>　　采造（明。）</p>
<p>　　楼店务（杭。）</p>
<p>　　江桥院（明。）</p>
<p>　　堰军（长安、京口、吕城、杉青。）</p>
<p>　　清务（杭、苏、婺、温。）</p>
<p>　　捍江（杭三。）</p>
<p>　　本城（秀、常。）</p>
<p>　　鼓角将（润。）</p>
<p>　　江南路 骑军之额，拣中骑射一；步军之额，自效勇而下五，并改号曰效勇。凡五十三指挥，一万六千六百五十人。</p>
<p>　　水军（江宁、洪、虔、宣、歙、饶、信、太平、池、江、吉、筠、抚、兴国、临江、南康、广德。）</p>
<p>　　里运（江宁。）</p>
<p>　　贡运（饶。）</p>
<p>　　水军（临江。）</p>
<p>　　梢工都（洪。）</p>
<p>　　造船军匠（吉。）</p>
<p>　　步驿（江宁。）</p>
<p>　　牢城（诸州军。）</p>
<p>　　壮城（洪。）</p>
<p>　　下卸钱监（江。）</p>
<p>　　铁木匠营、酒务营、竹匠营（池。）</p>
<p>　　酒务杂役（江宁。）</p>
<p>　　拣中骑射（宣、抚、江、吉、筠、袁、歙、太平、池、饶、信、广信、南康、南安、建昌、临江、兴国。）</p>
<p>　　效勇（江宁、广德。）</p>
<p>　　本城（南安。）</p>
<p>　　静江（南安。崇宁二年七月召募。）</p>
<p>　　武威（江宁。）</p>
<p>　　保节（洪、虔、江、池、饶、信、太平、吉、筠、袁、抚、兴国。）</p>
<p>　　荆湖路 骑军之额，自骑射而下三；步军之额，自左衙而下二十，并改号曰宣节。凡四十四指挥，一万一千三百人。</p>
<p>　　步驿（荆门。）</p>
<p>　　水运（潭。）</p>
<p>　　船坊（潭、鼎。）</p>
<p>　　渡船都（潭。）</p>
<p>　　清务、船坊铁作（潭。）</p>
<p>　　骑射（江陵、潭、鄂、岳、安、澧、复、鼎、永、道、郴、邵、桂阳。）</p>
<p>　　威边（安。）</p>
<p>　　衙队（峡。）</p>
<p>　　左衙（安。）</p>
<p>　　水军（江陵、潭、衡、永、郴、邵、鄂、岳、复、安、澧、峡、鼎、归、汉阳、桂阳。）</p>
<p>　　宁远（复。）</p>
<p>　　壮城（潭、岳、安、复。）</p>
<p>　　静江（江陵、潭、岳、鼎、衡、永、郴、全。）</p>
<p>　　三略（鼎。）</p>
<p>　　宁淮（澧。）</p>
<p>　　崇宁（岳。）</p>
<p>　　澄江（辰。）</p>
<p>　　宣节（南路诸州、军、监。北路：岳、澧、鼎、荆门、诸监。熙宁七年九月，沅置一。大观元年，靖置一。）</p>
<p>　　步捷（全。）</p>
<p>　　威棹（江陵、归、峡。）</p>
<p>　　保节（鄂。）</p>
<p>　　崇节（潭。）</p>
<p>　　威勇（安。）</p>
<p>　　牢城（诸州军。）</p>
<p>　　中军将（潭、江。）</p>
<p>　　拣中（澧。）</p>
<p>　　拣中宣节（潭、澧、鼎。）</p>
<p>　　鼓角将（荆门。）</p>
<p>　　福建路 步军之额，自水军而下三，并改号曰保节。凡三十三指挥，一万一千一百五十人。</p>
<p>　　水军（福、建、漳、泉、邵武。）</p>
<p>　　保节（建、汀、南剑。）</p>
<p>　　崇节（福、泉、兴化。）</p>
<p>　　广南路 骑军之额，自静山而下二；步军之额，自水军而下十，并改号曰清化。凡八十二指挥，一万二千七百人。</p>
<p>　　步驿（循、贺、封、梅、康、南雄、潮、韶。）</p>
<p>　　造船场（广。）</p>
<p>　　驾纲水军（广。）</p>
<p>　　城面（广、端、惠、循、英、春、贺、梅、连、康、新、封、白、潮。）</p>
<p>　　递角场（雷。）</p>
<p>　　运锡（循。）</p>
<p>　　牢城（诸州。）</p>
<p>　　静山（宜。）</p>
<p>　　本城马军（广。）</p>
<p>　　水军（广、惠、英、贺、封、连、康、南雄、春、廉、白、邕。）</p>
<p>　　静江（广、韶、循、潮、连、梅、南雄、英、贺、封、端、新、康、春、惠、桂、容、邕、象、昭、梧、藤、龚、蒙、浔、贵、柳、宜、宾、横、融、化、窦、高、雷、钦、郁林、廉、琼。）</p>
<p>　　澄海（韶、循、潮、连、梅、南雄、英、贺、封、端、南恩、春、惠、桂、容、邕、象、昭、龚、蒙、浔、贵、柳、宾、横、融、化、雷、窦、南仪、白、钦、郁林、廉、崖、儋。并于配隶中选少壮者。）</p>
<p>　　巡海水军（广。）</p>
<p>　　本城（梅。）</p>
<p>　　宁海（琼。崇宁四年，广南西路经略司请置刀牌手三千人，于桂州置营，候教阅习熟，分戍诸州。）</p>
<p>　　新招静江（邕。）</p>
<p>　　清化（桂、容、邕、象、昭、梧、藤、蒙、龚、浔、贵、柳、宜、宾、横、融、化、窦、高、南仪、雷、白、钦、郁林、廉、琼、儋。）</p>
<p>　　战棹（钦、廉。）</p>
<p>　　安远（桂。崇宁元年十月，诏川、陕招拣足额。）</p>
<p>　　四川路 步军之额，自开远而下十，并改号曰克宁。凡一百一十一指挥，二万三千四百人。（自河北路至此，凡改号、指挥人数，并因元丰以前，其后增改，各随军额。）</p>
<p>　　桥道（兴。）</p>
<p>　　桥阁（龙、剑、文、三泉。）</p>
<p>　　防河、罗城（成都。）</p>
<p>　　牢城（益、梓、利、夔。）</p>
<p>　　开远（利、剑。）</p>
<p>　　水军（兴。）</p>
<p>　　静江（利。）</p>
<p>　　怀远（兴元。）</p>
<p>　　广塞（兴元、三泉。）</p>
<p>　　克宁（成都、蜀、汉、雅、邛、嘉、绵、陵、彭、眉、简、戎、荣、普、资、梓、合、泸、遂、渠、昌、果、怀安、广安、兴元、洋、利、龙、剑、蓬、璧、文、兴、安德、三泉、夔、渝、涪、万、达、开、施、忠、云安、大宁。）</p>
<p>　　威棹（成都、嘉、眉、简。梓州路诸州军。剑、安德，夔、渝、涪、万、云安。）</p>
<p>　　怀信（利。）</p>
<p>　　顺化（兴。）</p>
<p>　　本城（梁山。）</p>
<p>　　武宁（元丰七年，诏成都府减废武宁第八指挥，置马军骑射一。）</p>
<p>　　侍卫步军司 宣效、拣中宣效、拣中六军、武严、左右龙武军、左右羽林军、左右神武军、左右武肃、武和、忠靖、神卫剩员。军头司备军。诸司库务、河清、马递铺等役卒。朝服法物库、籍田司，隶太常寺。</p>
<p>　　东西作坊、作坊物料库、东西广备、皮角库，隶军器监。</p>
<p>　　车营、致远务、养象所、左右骐骥院、左右天驷监、牧养上下监、鞍辔库、驼坊、皮剥所、御辇院，隶太仆寺。</p>
<p>　　文思院、绫锦院、西染裁造院，隶少府监。</p>
<p>　　军器衣甲库、仪鸾司、左右金吾仗司、左右街司、六军仪仗司、军器什物库，隶卫尉寺。</p>
<p>　　河清、街道司，隶都水监。</p>
<p>　　修内司、东西八作司、竹木务、东西退材场、事材场、东西窑务、作坊物料库，隶将作监。</p>
<p>　　御厨、翰林司、牛羊司、法酒库、内酒坊、外物料库、醋库、油库，隶光禄寺。</p>
<p>　　左藏库、布库、香药库、都茶库、左右厢店宅务、（修造。）榷货务、祗候库，隶太府寺。</p>
<p>　　修仓司、四园苑、都水磨、排岸司、装卸、金池明杂役，隶司农寺。</p>
<p>　　醴泉观、万寿观、集禧观、西太一宫、礼宾院，隶鸿胪寺。</p>
<p>　　广固，隶修治京城所。</p>
<p>　　孳生监，隶枢密院。</p>
<p>　　府界诸门马递铺，隶尚书驾部。</p>
<p>　　已上并元丰以前所隶，后皆因之。</p>
<p>　　建炎后禁厢兵</p>
<p>　　威果（安吉、嘉兴、杭、平江、常、严、镇江、绍兴、庆元、温、台、婺、处、隆兴、江、宁国、南康、潭、永、衢、道、邵武、建宁、南剑、全、福、兴化、漳、汀。）</p>
<p>　　全捷（中兴立。杭、婺、安吉、平江、泉、镇江、绍兴、庆元、宁国、宝庆、福。）</p>
<p>　　雄节（杭、安吉、嘉兴、平江、常、严、温、镇江、绍兴、江阴、庆元、台、婺、处。）</p>
<p>　　武卫（镇江、绍兴、温、婺、潭。）</p>
<p>　　威捷（杭、温、镇江、绍兴、婺、潭。）</p>
<p>　　雄捷（中兴立。绍兴。）</p>
<p>　　威胜（中兴立。宝庆、庆元。）</p>
<p>　　翼虎（中兴立。隆兴。）</p>
<p>　　雄略（中兴立。吉、潭、永、衢、隆兴、全、福、广、容。）</p>
<p>　　忠节（中兴立。隆兴、抚、临江、宁国、江、建昌、兴国、南康。）</p>
<p>　　武雄（抚、隆兴、江、建昌、吉、兴国、南安、袁、临江、宁国、南康。）</p>
<p>　　靖安（中兴立。全、宝庆。）</p>
<p>　　静江（桂阳、郴、衡、道、全。）</p>
<p>　　广节（中兴立。邵武、福、漳、建宁、南剑、兴化、汀。）</p>
<p>　　广二、广三指挥（中兴立。泉。）</p>
<p>　　亲效（中兴立。广。）</p>
<p>　　澄海（广、循、连、南雄、封、英德、南恩、惠、潮、藤、容、贺、德、庆、昭、高、钦、雷。）</p>
<p>　　建炎后厢兵</p>
<p>　　武严、宣效、壮役（中兴立。）</p>
<p>　　备军（中兴立。）</p>
<p>　　神卫剩员（隶侍卫步军，中兴隶厢军。）</p>
<p>　　广丰仓剩员（中兴立。）</p>
<p>　　广效（中兴有拣中广效，在广效立。）</p>
<p>　　御营喝探（中兴，在京师。）</p>
<p>　　武和（开封一指挥。中兴，左右二指挥，在京。）</p>
<p>　　武肃（中兴，在京师。）</p>
<p>　　忠靖（一指挥，开封，属步军。）</p>
<p>　　奉化（属步军，三指挥。中兴有拣中奉化，在奉化上。）</p>
<p>　　劲武（在京。）</p>
<p>　　崇胜（一指挥。中兴有拣中崇胜，在崇胜上。）</p>
<p>　　雄猛（一指挥。）</p>
<p>　　保宁（中兴有拣中保宁，在保宁上。）</p>
<p>　　宁淮（中兴，在淮南。）</p>
<p>　　捍江（杭。）</p>
<p>　　宣节（中兴，在宝庆、潭、永、武冈、郴、衡、全、桂阳、靖、道、沅。）</p>
<p>　　效勇（中兴，江东、西。）</p>
<p>　　保节（中兴，五指挥。）</p>
<p>　　克宁（中兴，四川。）</p>
<p>　　宁江（中兴立。一指挥。）</p>
<p>　　清化（中兴，广西。）</p>
<p>　　牢城（诸州，以待有罪配隶人。）</p>
<p>　　崇节（中兴，杭、安吉、平江、江阴、常、严、镇江、温、庆元、台、婺、江东西。）</p>
<p>　　开江（中兴，平江。）</p>
<p>　　横江（中兴，平江、杭。）</p>
<p>　　宁节（中兴，台、福、宁国、建宁、靖。）</p>
<p>　　清务（中兴，婺。）</p>
<p>　　山场（中兴，婺。）</p>
<p>　　效勇（中兴，隆兴、抚、赣、建昌、兴国、南安、袁、吉、临江、宁国、南康。）</p>
<p>　　靖安（中兴立。潭、永、常德。）</p>
<p>　　静江（二指挥。）</p>
<p>　　威果（见禁军。）</p>
<p>　　雄略（中兴，四指挥。）</p>
<p>　　澄海（中兴，武冈、全。）</p>
<p>　　丰国监（中兴立。建宁。）</p>
<p>　　驾纲（中兴立。）</p>
<p>　　长运（中兴立。）</p>
<p>　　修江（中兴，杭。）</p>
<p>　　都作院（中兴，杭。）</p>
<p>　　小作院（中兴立。杭。）</p>
<p>　　清湖闸（中兴立。杭。）</p>
<p>　　开湖司（中兴立。杭。）</p>
<p>　　北城堰（中光立。杭。）</p>
<p>　　西河广济（中兴立。杭。）</p>
<p>　　楼店务（中兴，杭。）</p>
<p>　　长安堰闸（中兴立。杭。）</p>
<p>　　秤斗务（中兴立。杭。）</p>
<p>　　壮城（帅府望郡立之。）</p>
<p>　　鼓角匠、船务（中兴，杭。）</p>
</div>
</div>
<div class="bookvmiddle">
<a href="/guwen/bookv_8283.aspx">上一章</a>
<a href="/guwen/book_96.aspx" style="border:0px;line-height:27px; height:27px;">目录</a>
<a href="/guwen/bookv_8285.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
