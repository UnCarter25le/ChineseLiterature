
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
诗人玉屑·卷四_古诗文网
</title>
<meta content="风骚句法五　言万象入壶上接下下连上野旷天低树，江清月近人。　　石梁高泻月，樵路细侵云。重轮倒影上下接连落日下平楚，孤烟生洞庭。　　波光摇海月，星影入城楼。新月惊龟上接下金波丽鳷鹊，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_17523.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷四</b></span>
<a href="javascript:PlayBookv(17523)" style="margin-left:5px;"><img alt="" height="16" id="speakerimgBookv17523" src="/img/speaker.png" width="16"/></a>
<span id="bookvPlay17523" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e9%ad%8f%e5%ba%86%e4%b9%8b">魏庆之</a></p>
<div class="contson">
<p>　　<strong>风骚句法</strong></p>
<p>　　五　言</p>
<p>　　万象入壶上接下下连上</p>
<p>　　野旷天低树，江清月近人。　　石梁高泻月，樵路细侵云。</p>
<p>　　重轮倒影上下接连</p>
<p>　　落日下平楚，孤烟生洞庭。　　波光摇海月，星影入城楼。</p>
<p>　　新月惊龟上接下</p>
<p>　　金波丽鳷鹊，玉绳低建章。　　晓云僧衲润，残月客帆明。</p>
<p>　　衣衮乘龙下连上</p>
<p>　　卷幔来风远，移床得月多。　　水涵天影阔，山拔地形高。</p>
<p>　　真人御风高步清虚</p>
<p>　　白露明河影，清风淡月华。　　露彩方泛滟，月华始徘徊。</p>
<p>　　常娥奔月脱弃尘凡</p>
<p>　　看竹云垂地，寻僧雪满船。　　凿池寒月入，扫地白云生。</p>
<p>　　公明布卦推究物情</p>
<p>　　马倦时衔草，人疲数望城。　　犬迎曾宿客，鸦护落巢儿。</p>
<p>　　东方占鹊精穷物理</p>
<p>　　芹泥随燕嘴，花粉上蜂须。　　鱼烂缘吞铒，蛾燋为扑灯。</p>
<p>　　陶壁飞梭雷电交驰</p>
<p>　　江声秋入寺，雨气夜侵楼。　　雪埋寒树短，云压夜城低。</p>
<p>　　碧海求珠采摭故实</p>
<p>　　舜耕余草木，禹凿旧山川。　　卿月升金掌，王春度玉墀。</p>
<p>　　华林撷芳搜捕事迹</p>
<p>　　山藏伯禹穴，城压伍胥涛。　　鸥眠陶令醉，鹤唳屈原醒。</p>
<p>　　闲云惹碧人逐景</p>
<p>　　石缝衔枯草，查根渍古苔。　　林迸穿篱笋，藤飘落水花。</p>
<p>　　游丝拖翠景逐人</p>
<p>　　石角钩衣破，藤枝刺眼新。　　步壑风吹面，看松露滴身。</p>
<p>　　怪石笼云物对景</p>
<p>　　春波何恨绿，白鸟自由飞。　　夕寒山翠重，秋静雁行高。</p>
<p>　　晚山衔日景对物</p>
<p>　　寒禽栖古柳，破月入微云。　　晓来山鸟闹，雨过杏花稀。</p>
<p>　　风转断蓬寄迹</p>
<p>　　高鸟黄云暮，寒蝉碧树秋。　　十暑岷山葛，三霜楚户砧。</p>
<p>　　鳞处涸辙穷命</p>
<p>　　万事已黄发，残生随白鸥。　　不爨井晨冻，无衣床夜寒。</p>
<p>　　龙吟虎啸飞动</p>
<p>　　野云低度水，檐雨细随风。　　乱云低薄暮，急雪舞回风。</p>
<p>　　鹤盘凤翥变动</p>
<p>　　林花扫更落，径草踏还生。　　泉声到池尽，山色上楼多。</p>
<p>　　枕石漱流抱道</p>
<p>　　貌将松共瘦，心与竹俱空。　　雨中耕白水，云外断青山。</p>
<p>　　拂尘破暗修行</p>
<p>　　触风香损印，沾雨磬生衣。　　瓶残秦地水，锡入晋山云。</p>
<p>　　月浸梨梢明白</p>
<p>　　萝月挂明镜，松风鸣夜弦。　　小莲娃欲语，幽笋稚相携。</p>
<p>　　泉飞云窦清爽</p>
<p>　　露馆涛惊枕，空庭月伴琴。　　雪残僧扫石，风动鹤归松。</p>
<p>　　独鸟投林幽居</p>
<p>　　门静眠山鹿，阶闲立水禽。　　秋草闲三径，寒塘独一家。</p>
<p>　　孤鸿出寒旅情</p>
<p>　　客愁连蟋蟀，亭古带蒹葭。　　鸟声非故国，春色是他山。</p>
<p>　　晓妆呵镜晦明</p>
<p>　　水暗蒹葭雾，月明杨柳风。　　绿水明秋日，青山隔暮云。</p>
<p>　　夜筵灭烛蔽覆</p>
<p>　　池光不受月，野气欲沉山。　　雪深迷郢路，云暗失阳台。</p>
<p>　　文豹隐雾安时</p>
<p>　　寻泉上山远，看笋出林迟。　　纸窗明觉晓，布被暖知春。</p>
<p>　　灵龟曳尾守分</p>
<p>　　风落收松子，天寒割蜜房。　　草阁平春水，柴门掩夕阳。</p>
<p>　　绝壁垂藤攀仰</p>
<p>　　鸟道挂疏雨，人家残夕阳。　　远水静林色，微云生夕阳。</p>
<p>　　佩印还乡喜悦</p>
<p>　　罢扇风生竹，移床月过庭。　　乘舟泊山寺，着履到渔家。</p>
<p>　　江南芳信春</p>
<p>　　柳色烟中远，莺声雨后新。　　风轻粉蝶喜，花暖蜜蜂喧。</p>
<p>　　河朔剧饮夏</p>
<p>　　乳燕并头语，红葵相对开。　　清风醒病骨，快雨破烦心。</p>
<p>　　宋玉生悲秋</p>
<p>　　晚花惟有菊，寒叶已无蝉。　　气爽衣裳健，风疏砧杵鸣。</p>
<p>　　袁安高卧冬</p>
<p>　　冻瓶粘柱礎，宿火陷炉灰。　　冻泉依细石，晴雪落长松。</p>
<p>　　启明戒旦早</p>
<p>　　林残数枝月，发冷一梳风。　　路明残月在，山静宿云收。</p>
<p>　　长庚告昏晚</p>
<p>　　疏钟吟落照，归路指平芜。　　牛羊归径险，鸟雀聚枝深。</p>
<p>　　蜀锦舒空昼</p>
<p>　　风暖鸟声碎，日高花影重。　　窥鱼光照鹤，洗钵影摇僧。</p>
<p>　　承露擎虚夜</p>
<p>　　露竹偷灯影，烟松护月明。　　微云淡河汉，疏雨滴梧桐。</p>
<p>　　珠树敲风风</p>
<p>　　慢随云叶动，高逐桂枝生。　　幽涧迷松韵，闲窗动竹声。</p>
<p>　　宝髻簪花花</p>
<p>　　紫蜡粘为蒂，红酥点作蕤。　　落时犹自舞，扫后更闻香。</p>
<p>　　寒梅欺雪雪</p>
<p>　　宿浦人迷径，归林鸟失巢。　　客帆迷古渡，蕃帐隐平沙。</p>
<p>　　澄江浸月月</p>
<p>　　影开金镜满，轮抱玉壶清。　　流处水花急，吐时云叶鲜。</p>
<p>　　一气飞灰</p>
<p>　　青门弄烟柳，紫阁舞云松。　　白发千茎雪，丹心一寸灰。</p>
<p>　　二剑凌空</p>
<p>　　池绿苔犹少，林黄柳尚疏。　　拔青松直上，铺碧水平流。</p>
<p>　　三星共色</p>
<p>　　晚果红低树，秋苔绿遍墙。　　古坛青草合，往事白云空。</p>
<p>　　四瑞效灵</p>
<p>　　鸭头新绿水，雁齿小红桥。　　柳庭垂绿穗，莲浦落红衣。</p>
<p>　　五色捧笔</p>
<p>　　石苔萦棹绿，山果拂舟红。　　浪花吹更白，岚色染还青。</p>
<p>　　麟角表瑞</p>
<p>　　虎啸夜林动，鼍鸣秋涧寒。　　燕静衔泥起，蜂喧抱蕊回。</p>
<p>　　老蚌含珠</p>
<p>　　宫莺娇欲醉，檐燕语还飞。　　随蜂收野蜜，寻麝采生香。</p>
<p>　　荆山铸鼎</p>
<p>　　破海鲸波息，登山豹雾开。　　柱穿蜂溜蜜，栈缺燕添巢。</p>
<p>　　商岭采芝</p>
<p>　　小池兼鹤静，古木带蝉秋。　　将军分虎竹，战士卧龙沙。</p>
<p>　　连珠散彩</p>
<p>　　醉上山翁马，寒歌宁戚牛。　　寒草烟藏虎，高松月照雕。</p>
<p>　　众星环极继体守文</p>
<p>　　北斗承三献，南风入五弦。　　冕旒当翠殿，幢戟满彤庭。</p>
<p>　　彗气横天除旧布新</p>
<p>　　业定商周鼎，功包天地炉。　　风尘三尺剑，社稷一戎衣。</p>
<p>　　芟除荆棘禁暴</p>
<p>　　箭飞琼羽合，旗动火云张。　　鼎鱼犹假息，穴蚁欲何逃。</p>
<p>　　荡涤腥膻御戎</p>
<p>　　落日黄云动，阴风白草翻。　　边月随弓影，胡霜拂剑花。</p>
<p>　　王民鼓腹讴歌</p>
<p>　　湛露浮尧酒，薰风起舜歌。　　汉典方宽律，周官正采诗。</p>
<p>　　白鹤栖松高尚</p>
<p>　　石壁藤为路，山窗云作屏。　　水痕侵岸柳，山翠借厨烟。</p>
<p>　　玄蝉饮露清洁</p>
<p>　　白石磨樵斧，青竿理钓丝。　　篱下黄花菊，丘中白雪琴。</p>
<p>　　鹪鹩巢林随分</p>
<p>　　酒熟凭花劝，诗成倩鸟吟。　　无竹栽芦看，思山叠石为。</p>
<p>　　精卫填海辛苦</p>
<p>　　藻密行舟涩，湾多转楫频。　　栈悬斜闭石，桥断却寻溪。</p>
<p>　　雷公拭剑晶荧</p>
<p>　　木落寒郊迥，烟开叠嶂明。　　沙明连浦月，帆白满船霜。</p>
<p>　　莲女遗簪弃置</p>
<p>　　宝剑依尘席，阴符寄药囊。　　雨拖金锁甲，苔卧绿沉枪。</p>
<p>　　明鉴张空迫感</p>
<p>　　古殿吴花草，深宫晋绮罗。　　行人问宫殿，耕者得珠玑。</p>
<p>　　竹敲寒梦悽怆</p>
<p>　　宝筝横塞雁，怨笛落江梅。　　风叶乱辞木，雪猿清叫山。</p>
<p>　　火浣重烧始终</p>
<p>　　皂雕寒始急，天马老能行。　　落日心犹壮，秋风病欲苏。</p>
<p>　　陇水分流向背</p>
<p>　　巢许山林志，夔龙廊庙珍。　　白日依山尽，黄河入海流。</p>
<p>　　挥毫染素入画</p>
<p>　　鹭巢横卧柳，猿饮倒垂藤。　　千峰随雨暗，一径入云斜。</p>
<p>　　炫紫夺朱逼真</p>
<p>　　拂黛月生指，理鬟云满梳。　　双眸剪秋水，十指剥春葱。</p>
<p>　　麋鹿相亲山林</p>
<p>　　乱藤遮石壁，绝涧护云林。　　篱落生孙竹，门庭上女萝。</p>
<p>　　枭鸾同处憎爱</p>
<p>　　惜花愁夜雨，病酒怨春莺。　　惜蜂收蜜少，嫌蠹曝书频。</p>
<p>　　洞庭摇橹双句有声</p>
<p>　　霜猿啼晓梦，岩鸟和秋吟。　　秋风吹渭水，落叶满长安。</p>
<p>　　蟾轮辗空双句无声</p>
<p>　　孤舟依岸静，独鸟向人闲。　　流年川暗度，往事月空明。</p>
<p>　　天仙摇珮上句有声</p>
<p>　　兴阑啼鸟唤，坐久落花多。　　山虚风落石，楼静月侵门。</p>
<p>　　阿香挽车下句有声</p>
<p>　　音书秋雁断，机杼夜蛩催。　　澄潭写度鸟，空岭应鸣猿。</p>
<p>　　莺啭乔林先闻后见</p>
<p>　　海风吹不断，江月照还空。　　林晚鸟争树，园春蝶护花。</p>
<p>　　雁阵惊寒先见后闻</p>
<p>　　塔影挂青汉，钟声和白云。　　晴虹桥影出，秋雁橹声来。</p>
<p>　　金鳞跃浪双句俱动</p>
<p>　　浴凫含藻戏，惊鹭带鱼飞。　　镜好鸾空舞，帘疏燕误飞。</p>
<p>　　秋水涵虚双句俱静</p>
<p>　　竹里柴扉掩，庭前鸟雀行。　　萧散烟霞晚，凄清天地秋。</p>
<p>　　香断金猊先动后静</p>
<p>　　笙歌归院落，灯火下楼台。　　众鸟高飞尽，孤云独去闲。</p>
<p>　　高僧出定先静后动</p>
<p>　　野花寒更发，山月暝还来。　　秋尽虫声急，夜深山雨重。</p>
<p>　　竹影扫尘动中有静</p>
<p>　　听锡樵停斧，窥禅鸟立槎。　　云穿捣药屋，雪压钓鱼船。</p>
<p>　　潭底游犀静中有动</p>
<p>　　古木花犹发，荒台雨尚悬。　　庭闲花自落，门闭水空流。</p>
<p>　　飞鸟度池动中有静静中有动</p>
<p>　　日出众鸟散，山暝孤猿吟。　　风转云头敛，烟消水面开。</p>
<p>　　齐学楚语借声</p>
<p>　　关河一栖旅，杨柳十东风。　　卷帘黄叶下，锁印子规啼。</p>
<p>　　胡越同舟异类</p>
<p>　　白狗黄牛峡，朝云暮雨时。　　万里八九月，一身西北风。</p>
<p>　　辅车相依唇齿</p>
<p>　　蛟龙得云雨，雕鹗在秋天。　　鸾凰识云路，鸡鹜恋柴扃。</p>
<p>　　连壁游春肢体</p>
<p>　　胫弱秋添絮，头风晓费梳。　　云截山腰断，风驱雨脚回。</p>
<p>　　比目游泳骨肉</p>
<p>　　骅骝思故第，鹦鹉失佳人。　　蒲深鸂鶒戏，花暖鹧鸪眠。</p>
<p>　　秀麦分岐叠韵</p>
<p>　　连钱嚼金勒，凿落写银罂。　　蹉跎长泛梗，展转屡鸣鸡。</p>
<p>　　嘉禾合颖叠韵骨肉</p>
<p>　　缀席茱萸好，浮舟菡萏衰。　　宝瑟玫瑰柱，金羁玳瑁鞍。</p>
<p>　　羝羊触藩踟蹰</p>
<p>　　买山犹未得，谏猎又非时。　　行矣前途晚，归欤故国赊。</p>
<p>　　游蚁循环时令</p>
<p>　　流水桃花色，春洲杜若香。　　麦天晨气润，槐夏午阴清。</p>
<p>　　独鸟冲烟穿杨</p>
<p>　　海对羊城阔，山连象郡高。广州　　疏钟天竺晓，一雁海门秋。钱塘</p>
<p>　　飞星入月中的</p>
<p>　　粉光深紫腻，肉色退红娇。牡丹　　露倾金盏小，风引道冠欹。黄葵</p>
<p>　　甘蝇贯虱神妙</p>
<p>　　数枝红蓼畔，一片白云孤。鹭鸶　　竹批双耳峻，风入四蹄轻。马</p>
<p>　　吕布中戟精绝</p>
<p>　　野火烧不尽，春风吹又生。草　　东屯沧海阔，南让洞庭宽。水</p>
<p>　　箭落双鸿必中</p>
<p>　　篆经千古涩，影泻一堂寒。镜　　湘水泻秋碧，古风吹太清。琴</p>
<p>　　芳草衬步留连</p>
<p>　　美花多映竹，好鸟不归山。　　荷风惊浴鸟，桥影聚行鱼。</p>
<p>　　狂絮飘空牵意</p>
<p>　　柳带谁能结，花房未肯开。　　燕来红壁语，莺就绿窗啼。</p>
<p>　　巫峰敛翠感动</p>
<p>　　晓日临窗久，春风入梦长。　　芳草牵愁远，丁香结恨深。</p>
<p>　　卓氏怀春飘荡</p>
<p>　　晚晴风过竹，深夜月当花。　　拂簟承花落，开帘待燕归。</p>
<p>　　诗有四炼</p>
<p>　　一曰炼句</p>
<p>　　玉枕双文簟，金盘五色瓜。　　清风两窗竹，白露一庭秋。</p>
<p>　　二曰炼字</p>
<p>　　虎迹空林雨，猿声绝岭云。　　香飘歌袂动，翠落舞钗遗。</p>
<p>　　三曰炼意</p>
<p>　　老骥思千里，饥鹰待一呼。　　风前灯易灭，川上月难留。</p>
<p>　　四曰炼格</p>
<p>　　日暮长安道，秋深云汉心。　　岛屿分诸国，星河共一天。</p>
<p>　　句欲得健</p>
<p>　　壮节初题柱，生涯独转蓬。　　独鹤归何晚，昏鸦已满林。</p>
<p>　　字欲得清</p>
<p>　　月生初学扇，云细不成衣。　　粉墙犹竹色，虚阁自松声。</p>
<p>　　意欲得圆</p>
<p>　　霄汉愁高鸟，泥沙困老龙。　　草枯鹰眼疾，雪尽马蹄轻。</p>
<p>　　格欲得高</p>
<p>　　花枝临太液，燕语入披香。　　无瑕胜玉美，至洁过冰清。</p>
<p>　　声律为窍</p>
<p>　　别来头并白，相见眼终青。　　花浓春寺静，竹细野池幽。</p>
<p>　　物象为骨</p>
<p>　　雷霆驱号令，星斗焕文章。　　露浓金掌重，天近玉绳低。</p>
<p>　　意格为体</p>
<p>　　勋业频看镜，行藏独倚楼。　　感时花溅泪，恨别鸟惊心。</p>
<p>　　谐会五音，清便宛转，宫商迭奏，金石相宜，谓之声律。摹写景象，巧夺天真，探索幽微，妙与神会，谓之物象。苟无意与格以主之，才虽华藻，辞虽雄赡，皆无取也。要在意圆格高，纤秾俱备，句老而字不俗，理深而意不杂，才纵而气不怒，言简而事不晦。如此之作，方入风骚。</p>
<p>　　七　言</p>
<p>　　百川归海朝会</p>
<p>　　九天阊阖开宫殿，万国衣冠拜冕旒。　　香飘合殿春风转，花覆千官淑景移。</p>
<p>　　双龙辅日掖庭</p>
<p>　　清洛晓光铺碧簟，上阳霜叶剪红绡。　　金炉香动螭头暗，玉佩声来雉尾高。</p>
<p>　　鸳鹭成行侍从</p>
<p>　　鳌头忽忆黄金阙，凤背还吹碧玉箫。　　毫端蕙露滋仙草，琴上薰风入禁松。</p>
<p>　　锦绣相鲜富贵</p>
<p>　　帘箔垂珠光不夜，林花剪彩景长新。　　红珠斗帐樱桃熟，金尾屏风孔雀闲。</p>
<p>　　鹏翼摩天雄健</p>
<p>　　陈兵剑阁山将动，饮马珠江水不流。　　汴水波涛喧鼓角，隋堤杨柳拂旌旗。</p>
<p>　　鹗翥秋碧遒劲</p>
<p>　　擘开华岳连天色，放出黄河到海声。　　插天螮蝀玉腰阔，跨海鲸鲵金背高。</p>
<p>　　般输运斤精巧</p>
<p>　　樽当霞绮轻初散，棹拂荷珠碎却圆。　　林花著雨胭脂落，水荇牵风翠带长。</p>
<p>　　逸少掉毫物象</p>
<p>　　鱼吹细浪摇歌扇，燕蹴飞花落舞筵。　　树头蜂抱花须落，池面鱼吹柳絮行。</p>
<p>　　洛神凌波映带</p>
<p>　　烟开翠扇清风晓，水泛红衣白露秋。　　灵胥引水清穿市，神禹分山翠入帘。</p>
<p>　　文君织锦富艳</p>
<p>　　触散柳丝回玉勒，约开莲叶上兰舟。　　丝飘弱柳平桥晚，雪点寒梅小院春。</p>
<p>　　文虹垂天精彩</p>
<p>　　细水浮花归别涧，断云含雨入孤村。　　江月转空为白昼，岭云分暝与黄昏。</p>
<p>　　紫电扫岩炫转</p>
<p>　　春入水光成嫩碧，日匀花色变鲜红。　　残日花间浮暖艳，断云楼外卷轻阴。</p>
<p>　　玉壶含冰洞彻</p>
<p>　　千里好山云乍敛，一楼明月雨初晴。　　野色更无山隔断，天光直与水相通。</p>
<p>　　古镜重磨晦明</p>
<p>　　饥凤羽毛寒不锻，卧龙头角老方高。　　骥虽老去壮心在，鹤纵病来仙骨清。</p>
<p>　　辽鹤思归感怀</p>
<p>　　殊方日落玄猿哭，旧国霜前白雁来。　　疏灯自照孤帆宿，新月犹悬双杵鸣。</p>
<p>　　晴鸥点岸闲静</p>
<p>　　挂冠傲吏垂纶坐，绝粒高僧拥衲眠。　　老鹤巢边松最古，毒龙潜处水偏清。</p>
<p>　　珷玞象玉比并</p>
<p>　　草萤有耀终非火，荷露虽圆岂是珠。　　满砌荆花铺紫毯，隔墙榆荚撒青钱。</p>
<p>　　玉叶飘空变态</p>
<p>　　黄蜂衙退海潮上，白蚁战酣山雨求。　　莺惊凤辇穿花去，鱼畏龙颜上钓迟。</p>
<p>　　篆香袅碧着英</p>
<p>　　流水带花穿巷陌，夕阳和树入帘栊。　　拂石坐来衫袖冷，踏花归云马蹄香。</p>
<p>　　芳洲拾翠引用</p>
<p>　　杯酒英雄君与操，文章微婉我知丘。　　诗成白也知无敌，花落虞兮可奈何。</p>
<p>　　行云度月隐见</p>
<p>　　嘉树倚楼青琐暗，晚云藏雨碧山寒。　　风吹药蔓迷樵径，水暗芦花失钓船。</p>
<p>　　贫女理妆随分</p>
<p>　　好鸟迎春歌后院，飞花送酒舞前檐。　　飞求白鹭即佳客，相对好花如美人。</p>
<p>　　晚霞成绮相似</p>
<p>　　蜃散云收破楼阁，虹残水照断桥梁。　　鱼下碧潭当镜跃，鸟过青嶂拂屏飞。</p>
<p>　　晴云驻彩春色</p>
<p>　　睡融春日揉金缕，狂发秋霞颤翠翘。　　皓齿乍分寒玉细，黛眉轻蹙远山微。</p>
<p>　　唾成珠玉辞藻</p>
<p>　　翰林风月三千首，吏部文章二百年。　　诗篇落处风云动，笔力停时造化闲。</p>
<p>　　妙入丹青模写</p>
<p>　　水隔淡烟疏柳寺，路轻微雨落花村。　　云藏岛外啼猿树，竹锁桥边卖酒家。</p>
<p>　　稳步康庄平易</p>
<p>　　睫在眼前长不见，道非身外更何求。　　无可奈何花落去，似曾相识燕归来。</p>
<p>　　长啸云烟高致</p>
<p>　　青山有雪谙松性，碧落无云称鹤心。　　共闲作伴无如鹤，与老相随只有琴。</p>
<p>　　霞衬赤城神仙</p>
<p>　　来时一见蟠桃熟，别后三惊碧海干。　　六甲风雷藏宝箓，一壶天地杂灵砂。</p>
<p>　　云集金田禅律</p>
<p>　　秋水静于僧眼碧，晚山浓似佛头青。　　瓶添涧水盛将月，衲挂松枝惹得云。</p>
<p>　　藕折轻丝飘荡</p>
<p>　　闲听莺语移时立，思逐杨花触处飞。　　红粉尚留香幂幂，碧云初断信沉沉。</p>
<p>　　梅损瓠犀情味</p>
<p>　　花边马嚼金衔去，楼上人垂玉箸看。　　窗残花月人何处，帘卷春风燕复来。</p>
<p>　　女夷鼓歌春景</p>
<p>　　柳丝袅袅风缲出，草缕茸茸雨剪齐。　　梅无驿使飘零尽，草怨王孙取次生。</p>
<p>　　祝融御辔夏景</p>
<p>　　园林换叶梅初熟，池馆无人燕学飞。　　绿香熨齿冰盘果，清冷侵肌水殿风。</p>
<p>　　蓐收执矩秋景</p>
<p>　　林间暖酒烧红叶，石上题诗扫绿苔。　　风荷老叶萧疏绿，水蓼残花寂寞红。</p>
<p>　　玄冥乘坎冬景</p>
<p>　　雨被北风吹作雪，水愁东海亦成冰。　　冰坚九曲河声断，雪拥千峰岳色低。</p>
<p>　　碧落吹箫上句有声</p>
<p>　　风引漏声来枕上，月移花影到窗前。　　睡轻可忍风敲竹，饮散那堪月在花。</p>
<p>　　清江鼓瑟下句有声</p>
<p>　　苍苔路熟僧归寺，红叶声干鹿在林。　　一溪晚绿浮鸂鶒，万树春红叫杜鹃。</p>
<p>　　散耀垂文双句可观</p>
<p>　　千竿碧立依林竹，一点黄飞透树莺。　　粉蝶围飞花转影，彩鸳双泳水生文。</p>
<p>　　锵金戛玉双句有闻</p>
<p>　　羌管一声何处曲，流莺百啭最高枝。　　深秋帘幕千家雨，落日楼台一笛风。</p>
<p>　　归云入洞先动后静</p>
<p>　　野蒿自发空临水，江燕初归不见人。　　绿竹挂衣凉处歇，清风展簟困时眠。</p>
<p>　　蛰虫应雷先动后静</p>
<p>　　放鱼池涸蛙争聚，栖燕梁空雀自喧。　　帘箔可垂嫌隔燕，钓竿慵把恐惊鱼。</p>
<p>　　绿树吟莺景对物</p>
<p>　　巢燕养雏浑去尽，江花结子已无多。　　乐意相关禽对语，生香不断树交花。</p>
<p>　　彩禽入鉴物对景</p>
<p>　　映阶碧草自春色，隔叶黄鹂空好音。　　寺隔江声秋月上，楼依野色夕禽还。</p>
<p>　　龙吟云起比附对</p>
<p>　　夜栖少共鸡争树，晓浴先饶凤占池鹤。　　若非琥珀休为枕，不是琉璃莫作屏簟。</p>
<p>　　虎啸风生比类对</p>
<p>　　初分隆准山河秀，乍点重瞳日月明画。　　翼薄乍舒宫女鬓，蜕轻全解羽人尸蝉。</p>
<p>　　兰艾同畦爱憎对</p>
<p>　　蛇蝎性灵生便毒，蕙兰根异死犹香。　　风却有情偏动竹，雨浑无赖不饶花。</p>
<p>　　鸟兽先知巢穴对</p>
<p>　　湘潭云尽暮山出，巴蜀雪消春水来。　　雷霆入地建溪险，星斗逼人梨岭高。</p>
<p>　　葛藤相连叠韵对</p>
<p>　　解冻池塘风淅沥，近秋郊野月婵娟。鸂鶒刷毛花荡漾，鹭鸶拳足雪离披。</p>
<p>　　邓艾称名叠语对</p>
<p>　　云头滟滟开金饼，水面沉沉卧彩虹。　　青春背我堂堂去，白发欺人故故生。</p>
</div>
</div>
<div class="bookvmiddle">
<a href="/guwen/bookv_17522.aspx">上一章</a>
<a href="/guwen/book_207.aspx" style="border:0px;line-height:27px; height:27px;">目录</a>
<a href="/guwen/bookv_17524.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
