
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
三命通会·卷十一·明通赋二_古诗文网
</title>
<meta content="喜忌篇云：时上偏财，别宫忌见。所以补《赋》未备之义也。建禄坐禄，或归禄，遇财官、印绶，富贵长年。建禄以月言，坐禄以日言，归禄以时言。此三禄格本身健旺，独遇财则富，独遇官则贵，独进印" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16694.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷十一·明通赋二</b></span>
<a href="javascript:PlayBookv(16694)" style="margin-left:5px;"><img alt="" height="16" id="speakerimgBookv16694" src="/img/speaker.png" width="16"/></a>
<span id="bookvPlay16694" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%b8%87%e6%b0%91%e8%8b%b1">万民英</a></p>
<div class="contson">
<p>　　喜忌篇云：时上偏财，别宫忌见。所以补《赋》未备之义也。</p>
<p>　　建禄坐禄，或归禄，遇财官、印绶，富贵长年。</p>
<p>　　建禄以月言，坐禄以日言，归禄以时言。</p>
<p>　　此三禄格本身健旺，独遇财则富，独遇官则贵，独进印则秀。以其干旺，又主长命，安享福禄。若三者兼有，亦妙。</p>
<p>　　如丁亥、己酉、壬午、辛亥，</p>
<p>　　是日禄归时，午中亦有官星，却得酉月，为印合格。</p>
<p>　　月刃、日刃及时刃，逢官煞荣神，功名盖世。</p>
<p>　　此三刃格，要官煞、印绶相制化。荣神，印绶异名。</p>
<p>　　有官煞无印，有煞无官，俱得。有印化煞尤佳，只怕羁绊。如有官不可见伤，有印不可见财，有煞不可见食伤压之。</p>
<p>　　或制去、合去，皆不成正格。</p>
<p>　　如壬申、壬子、戊午、乙卯，日刃有乙卯制伏。</p>
<p>　　如丙戌、癸巳、戊午、丁巳，日刃有印绶变化，故皆有。</p>
<p>　　月令专制七煞，身健鹰扬。</p>
<p>　　《喜忌篇》云：若乃时逢七煞，见之未必为凶。</p>
<p>　　月制干强，其煞反为权印。即解此义也。</p>
<p>　　一云：时上偏官通月气，主旺鹰扬。与此少异。）</p>
<p>　　运元生发三财，命强豹变。</p>
<p>　　运元月令也。三财禄命身也。此是日干背禄，即伤食格也。喜逢财星，如甲日逢巳午月，须干头透出戊字，丑戌未日时。日主健旺，行东方运，必然大发财禄，白手成家。</p>
<p>　　一云：月中正禄会财源，身强豹变。与此少异。）</p>
<p>　　年见正禄、正印、正财无破，必承祖荫传芳。</p>
<p>　　重在无破，有破不以此论。年为祖宗，故云云。</p>
<p>　　日坐真官、真贵、真印有成，号曰福神治世。</p>
<p>　　重在有成，有成即无破。真，即正义。若参之以偏，为所假借，非真正也。</p>
<p>　　如丙子、丁亥、辛巳、庚午、等日为真官。</p>
<p>　　丁酉、癸巳、癸卯、丁亥等日，为真贵。</p>
<p>　　甲子、乙亥等日，为真印，柱中无破，有助为福。</p>
<p>　　月内偏财，而无败无煞，富出人间。</p>
<p>　　此月令偏财格，与时上偏财大同。怕比劫相克，七煞泄气。</p>
<p>　　日下正马，而有助有生，名扬天下。</p>
<p>　　乃甲午、戊子等日。甲戌、乙丑等日则偏。</p>
<p>　　与日坐真贵格同论。</p>
<p>　　有助，是别支财。有生，是别支食伤。</p>
<p>　　身浅坐煞，运行身旺之乡，发财发福。</p>
<p>　　坐煞，乃甲申、乙酉等日。柱中无土为身清。</p>
<p>　　行寅卯运，大发财禄。</p>
<p>　　此格喜印绶，忌正官、食神。犯之非身清，下等命也。</p>
<p>　　独主临官，运至主贵之地，加职加封。</p>
<p>　　独主临官，乃丁巳、癸亥等日，又遇贵人冲官星为贵。</p>
<p>　　岁运逢巳亥重并者，倍加封职。</p>
<p>　　或以日遇官星，行运再遇官地为解，亦通。</p>
<p>　　食神生旺，无印绶刑冲，乃母食子禄。</p>
<p>　　此食神格也。如戊辰、丁巳、壬辰、甲辰，贵而且寿。</p>
<p>　　丁未、丙午、甲午、丙寅，</p>
<p>　　食神化作脱局，丁伤辛官，飞来不得，故贫夭。</p>
<p>　　主本临官，没官星煞败，为弟袭兄班。</p>
<p>　　乃丁巳、癸亥日，得寅戌月类也。无官煞、比肩、兄弟。</p>
<p>　　本身自旺，必得高长之班，兴家立业。何者？</p>
<p>　　丁之禄在午，癸之禄在子，癸亥为水正旺之乡，乃壬家之禄也。丁巳为火，临官之地，乃丙家之禄也。</p>
<p>　　得此格者，谓丁癸乃丙壬之弟，而巳亥为丙壬之禄位，故曰弟就兄班。必因兄有为，高兄一班。</p>
<p>　　又：丙午、壬子日亦是，纯粹尤贵。驳杂者，不入格。</p>
<p>　　若有兄弟比肩，干支驳杂，为兄星填实，便为下矣。</p>
<p>　　或官星填实，兄弟比肩争差，身无容处，又作凶断。</p>
<p>　　若官星不实、单露天干、虽分星擘禄，亦可再成。</p>
<p>　　倒食本宫临官旺，乃侍臣叨禄之名。</p>
<p>　　如庚子见戊子，岁月偏印，在我本宫之上，名倒食，乃我之君父也。</p>
<p>　　是偏印所坐，与日干同宫，临於官旺之地，则受我命，生我福气。</p>
<p>　　侍臣叨禄，言近君之宠也。如庚子、戊子、庚子、丙子，</p>
<p>　　是此格也。</p>
<p>　　胎生元命无财星，为赤子承恩之宠。</p>
<p>　　此庚寅、辛卯、甲申、乙酉等日。</p>
<p>　　皆本主天元，自坐绝地，为胎生之宫，即胞胎格也。</p>
<p>　　其生甚微，所以喜印绶，怕财克。</p>
<p>　　主少年招受主恩，大概与印格书同论。</p>
<p>　　如乙酉、乙酉、乙酉、甲申，是此格也。</p>
<p>　　喜忌篇云，五行绝处，即是胎元，生日逢之，名曰受气。</p>
<p>　　岁月正官，七煞混淆人下贱。时日独强专制，职重权高。</p>
<p>　　月时七煞，正官杂乱病交侵。岁运冲开合去，官清名显。</p>
<p>　　犹嫌过制，最忌争强。</p>
<p>　　喜忌篇云：四柱纯煞有制，定居一品之尊。略见一位正官，官然混杂反贱。类有去官留煞，亦有去煞留官。</p>
<p>　　又云：四柱煞旺运纯，身旺为官清贵。</p>
<p>　　又云：月令虽近建禄，切忌会煞为凶。</p>
<p>　　官星七煞交差，却有合煞为贵，是也。</p>
<p>　　此二格，各有所主。</p>
<p>　　岁月正官，以官为主，嫌煞混之。</p>
<p>　　月时七煞，以煞为主，嫌官乱之。</p>
<p>　　时日独强，专制岁运，冲开合去，互文见义也。</p>
<p>　　过制则七煞不显，争强则难以去留，其理当细详之。</p>
<p>　　如壬子、甲辰、己卯、壬申，</p>
<p>　　月正官，日下卯为七煞，得申内庚金，合卯中乙木之煞为贵。</p>
<p>　　又如，张侍郎八字：乙日以庚为正官，申内庚金，近七月生，庚旺辛衰，六月丁火旺，为去煞留官。故贵。</p>
<p>　　又如：丙午、丙申、甲寅、丁卯，丙丁虽多，</p>
<p>　　不敌月令之煞，又行官旺运，身旺变鬼为官，故贵。</p>
<p>　　天元无气，却宜中下兴隆。</p>
<p>　　此印绶格也。如甲乙生於冬月，天元无气，地支有亥子水生木，为兴隆之类。又如丁亥、丁丑等日，丁火无气，又有壬癸来克，亥子得之为党，反能生出甲木，为地支兴隆。喜土来克财，丑中得之为财，亦利之类。</p>
<p>　　古人论中下，以日、时支言。</p>
<p>　　如日干月令无气，若所坐之支及时得地，亦为成实之命。</p>
<p>　　若无气，而日时又在衰败之乡，则终身偃蹇可知矣。</p>
<p>　　《喜忌篇》云：凡见天元太弱，内有弱处复生，是也）</p>
<p>　　年本偏官，须忌始终克害。</p>
<p>　　此岁德格也。如甲日逢庚申太岁，为年上偏官，一名元神，一名孤辰，其煞最重，终身不可除去，故主始终克害。</p>
<p>　　克害，非专指祖父六亲，本身亦在其中矣。</p>
<p>　　如丁巳、丁未、辛巳、壬辰，喜一壬合二丁为制。</p>
<p>　　乙卯、丙子、己卯、丁卯、喜丁丙化去三乙，皆主贵，但克害终不能免。</p>
<p>　　或云；七煞多根，切忌始终克害。亦通。</p>
<p>　　羊刃极喜偏官，削平祸乱。</p>
<p>　　此羊刃格也。大抵羊刃忌财，以刃破财，财生煞，煞克身。及刑冲三合、六合，喜煞制伏。而煞自制者，又作凶断。</p>
<p>　　金神只宜制伏，降肃奸雄。</p>
<p>　　此金神格也。大抵金神，不畏过制，只忌破制与失制。</p>
<p>　　岁运同。甲己日得此三时，惟甲日得之为正。</p>
<p>　　阳德阴贵，旺则荣显，而弱可保名。</p>
<p>　　阳德，天月二德及日德。阴贵，天乙贵神及日贵格也。</p>
<p>　　弱虽不如强，亦可自守。</p>
<p>　　天罡地魁，衰则贫寒，而强当绝世。</p>
<p>　　即魁罡格也。喜强恶衰，忌财官，要并踏。</p>
<p>　　官库财库，冲开则荣封爵禄，塞闭则贫乏资财。</p>
<p>　　此杂气财官格也。</p>
<p>　　如甲见丑为官库，见辰为财库，见未为本库，见戌为食库。官为上，财次之，水库又次之。若库在年月之中，管事太早，难发少年。喜在日下及时之中，虽晚发，不失为富贵造化。要见冲刑破害，以开局钥，怕有星闭塞。</p>
<p>　　如丁用辰为官库，或戊字僭之，或戊辰压之，是闭塞也。</p>
<p>　　如此，则丁不能官，须柱有甲戌或岁遇之，方吉。</p>
<p>　　伤官正官，伤尽则独握权高，半残则必遭蹇难。</p>
<p>　　此伤官格也。半残，言伤不尽。</p>
<p>　　《喜忌篇》云：四柱伤官，运入官乡，必破是也。</p>
<p>　　日月倒冲官禄，无填无绊，而禄马飞来。</p>
<p>　　此飞天禄马格也。</p>
<p>　　天地制合煞神，不过不失，而名利骤发。</p>
<p>　　天地制合煞神，乃天干地支，或是食神制煞，或是羊刃合煞。但制合不宜太过，如一煞二食二羊刃，则过而失也。</p>
<p>　　身煞两停，制合不过，煞乃凶神，故主骤发。</p>
<p>　　《喜忌篇》云：偏官制伏太过，乃是贫儒。见不可过也。</p>
<p>　　惟官印最宜相会，德政加封。</p>
<p>　　此官印格也。</p>
<p>　　如甲日得辛为官，又有癸为印，或地支有酉子字皆是。</p>
<p>　　官印於身，一克一生。阴阳配合，而又自相生焉。</p>
<p>　　故主为相，有王佐之才，为将有运筹之智。</p>
<p>　　为守宰者循良之政，要本身与官印相等，乃极品贵也。</p>
<p>　　否则，随力量升降，轻重言之。</p>
<p>　　有禄马极喜同居，官能称职。</p>
<p>　　此财官格也。</p>
<p>　　如甲日见己丑、己酉及壬午、癸巳等月之类，是禄马同居。与上官印相会，皆为三奇格也。</p>
<p>　　须要本身力旺，或遇时气可称此格。</p>
<p>　　禄身强弱不等，降下论之，身弱难寿。</p>
<p>　　印绶逢煞则发，逢合则晦，逢财则灾。破合去财亦发。</p>
<p>　　此总论印绶喜忌。</p>
<p>　　逢煞，谓之印赖煞生，功名显达。</p>
<p>　　若遇偏财合去，正财克去，皆主灾晦。</p>
</div>
</div>
<div class="bookvmiddle">
<a href="/guwen/bookv_16693.aspx">上一章</a>
<a href="/guwen/book_192.aspx" style="border:0px;line-height:27px; height:27px;">目录</a>
<a href="/guwen/bookv_16695.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
