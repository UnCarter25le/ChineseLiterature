
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·人事部·卷三十三_古诗文网
</title>
<meta content="○吟《释名》曰：吟，严也。其声本出于故愁，故声严肃，使听之凄叹也。《说文》曰：吟，叹也。《毛诗·关雎序》曰：吟咏情性，以讽其上。《东观汉记》曰：梁鸿常闭户吟咏、书记，遂潜" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15243.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>人事部·卷三十三</b></span>
<a href="javascript:PlayBookv(15243)" style="margin-left:5px;"><img alt="" height="16" id="speakerimgBookv15243" src="/img/speaker.png" width="16"/></a>
<span id="bookvPlay15243" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○吟</p>
<p>　　《释名》曰：吟，严也。其声本出于故愁，故声严肃，使听之凄叹也。</p>
<p>　　《说文》曰：吟，叹也。</p>
<p>　　《毛诗·关雎序》曰：吟咏情性，以讽其上。</p>
<p>　　《东观汉记》曰：梁鸿常闭户吟咏、书记，遂潜思著书十馀篇。</p>
<p>　　《魏志》曰：管辂随军而行，过毌丘俭墓。下，倚树哀吟，精神不乐。人问其故，辂曰："林木虽茂，无形可久；碑诔虽美，无后可守。玄武臧头，苍龙无足，白虎衔尸，朱雀悲哭，四危以备，法当灭族，不过二载应至矣。"卒如其言。</p>
<p>　　《蜀志》曰：诸葛亮字孔明。早孤，躬耕垅亩，好为《梁甫吟》，每自比于管、乐。</p>
<p>　　《唐书》曰：蔡允恭，荆州江陵人。有风采，解缀文雅，善吟咏。炀帝所属词赋，多令讽诵之。</p>
<p>　　《庄子》曰：北门成问黄帝曰："帝张咸池之乐于洞庭之野。吾闻之，蔼蔼默默，乃不自得。"帝曰："吾奏以阴阳之和，烛以日月之明，其声能长，虑之不知，望之不见，曭然立于四虚之通，倚槁梧而吟。"</p>
<p>　　又曰：庄子谓惠子曰："今子外乎？子之神劳乎？子之精依树而吟，处槁梧而瞑。"</p>
<p>　　《文士传》曰：李康清廉有志节，不能和俗，为乡里豪右之所共害，故官涂不进。作《游山九吟辞》曰："盖人生天地之间。若流电之过户牖，轻尘之栖弱草矣？"</p>
<p>　　《湘中记》曰：涉湘千里，但闻渔父吟。中流相和，其声绵邈也。</p>
<p>　　盛弘之《荆州记》曰：新城郡瀙(初觐切。)水，别有一溪，其傍有白马塞。孟达登之叹曰："金城千里！"遂为《上瀙吟》。彼方人犹傅此。声韵凄激，其哀思之音乎。</p>
<p>　　《西京杂记》曰：相如将聘茂陵人为妾，文君作《白头吟》。</p>
<p>　　《盐铁论》曰：曾子倚山而吟，山鸟下翔。</p>
<p>　　《世说》曰：韩寿美姿容，贾公辟为掾。充每聚会，其女于青琐中看，见寿，心甚悦之。乃问其婢"识此人不？"缇说是其先主。女内怀存想，发於吟咏。婢后往寿家，具说如此，并言女色丽。寿闻之，心动，乃因婢通意。婢以白女，女大喜，乃期往宿。寿趫捷绝人，乃逾墙而入，家中莫知。自是贾公觉女悦畅，有异于常。</p>
<p>　　《陈武别传》曰：陈武字国本，休屠胡人。常骑驴牧羊。诸家牧竖十数人，或有知歌谣者，武遂学《太山梁父》、《幽州马客吟》及《行路难》之属。</p>
<p>　　阮籍《乐论》曰：汉顺帝上恭陵，过樊濯，闻鸣鸟而悲，泣下横流。曰："善哉！鸟鸣。"使左右吟之。使声若是，岂不佳乎！此谓以悲为乐也。</p>
<p>　　王粲《登楼赋》曰：锺仪幽而楚奏，庄舄显而越吟。</p>
<p>　　○啸</p>
<p>　　《说文》曰：啸，吟也。</p>
<p>　　《杂字解诂》曰：啸，吹声也。</p>
<p>　　《毛诗·江有汜》曰：之子归，不我过。不我过，其啸也歌。(笺：大啸蹙口而出声也。)</p>
<p>　　又《白华》曰：啸歌伤怀，念彼硕人。</p>
<p>　　《后汉书》曰：南阳太守成瑨委功曹岑晊。郡中谣曰："南阳太守岑公孝，弘农成瑨但坐啸。"</p>
<p>　　《汉晋春秋》曰：桓帝幸樊城，百姓莫不观。有一老父独耕不辍。议郎张温使问焉，父啸而不答。</p>
<p>　　《魏略》曰：诸葛亮在荆州游学，每晨夜，常抱膝长啸。</p>
<p>　　《魏氏春秋》曰：阮籍少时，尝游苏门山。山有隐者，莫知其姓名。有竹实数斛，臼杵而已。籍从之，与谈太古无为之道，五帝三王之义。萧然曾不经听。籍乃对之长笑，清韵响亮。苏门生攸尔而笑。籍既降，苏门生亦啸，若鸾凤之音。</p>
<p>　　《晋阳春秋》曰：嵇康见孙登，对之长啸，逾时不言。康辞还，曰："先生竟无言乎？"登曰："惜哉！"</p>
<p>　　《晋中兴书》曰：桓石秀风韵秀彻。叔父冲尝与石秀共猎，猎徒甚盛，观者倾坐。石秀未尝瞻盼，啸咏而已。</p>
<p>　　《晋书》曰：石勒年十四，随邑人行贩洛阳，倚啸上东门。王衍见而异之，谓左右曰："向胡雏吾观其声，视有奇志，将恐为天下之患。"驰遣收之，会勒去。</p>
<p>　　又曰：谢弈，桓温辟为安西司马，犹推布衣之好。在温座岸帻啸咏，无异常日。温曰："我方外司马。"</p>
<p>　　又曰：王徽之在吴中，一士大夫家有好竹，欲往观之。乃遥造竹下，讽啸良久。主人洒扫请坐，徽之不顾。将去，主人乃闭门。徽之尽欢而去。</p>
<p>　　又曰：谢鲲邻家高氏有女，常往挑之。女方织，以梭投，折鲲齿。既归，微然长啸。曰："犹不废我啸也。"</p>
<p>　　《赵书》曰：石勒屯葛陂，值天雨不息。勒长史刀应劝勒降晋，勒愀然而啸。张宾劝勒还北，勒攘臂曰："宾计是也。应宜斩。"</p>
<p>　　《吴越春秋》曰：越王念吴，欲复之，乃中夜抱柱而哭。哭讫，承之以啸。于是群臣咸曰："君王何愁心之甚也。夫复雠诛敌非君王之忧，自是臣下之急务。"</p>
<p>　　又曰：吴王阖闾将欲伐楚，登台南向而啸。有顷而叹，群臣莫有晓王意者。子胥乃荐孙子。孙子者，吴人，名武，善为兵法，僻隐幽居，世人莫知其能。</p>
<p>　　《英雄记》曰：向栩为性卓诡不凡，好读《老子》，状如学道，又复似狂。居尝灶北坐，被发，喜长啸。人客从就，辄伏不视。人有于栩前独拜，栩不答。</p>
<p>　　《山海经》曰：玉山者，是西王母所居也。西王母其状如人，豹尾，虎齿，而善啸，蓬发戴胜。(蓬发，乱发。胜，玉胜也。)</p>
<p>　　《庄子》曰：童子夜啸，鬼数若齿。</p>
<p>　　《孙登列传》曰：孙登字公和，汲郡共县人。清静无为，其情志悄如也。好读《易》、弹琴，颓然自得。观其风神，若游六合之外。当魏末，共处北山中，以石室为宇，编草自覆。阮嗣宗闻登而往焉，適见公和苫盖，被发端坐岩下鼓琴。嗣宗自下趋进，既坐，莫得与言。嗣宗乃嘹嘈长啸，与琴音谐会，雍雍然。登乃攸尔而笑，因啸和之。妙响动林壑，风气清太玄。</p>
<p>　　《竹林七贤论》曰：阮籍字嗣宗，性乐酒，善啸，声闻百步。箕踞啸歌，酣放自若。时苏门山中忽有真人宰缮。籍亲往寻其人幼梢巅，遂登岭从之，箕坐相对。籍乃商略终古以问之，仡然不应，籍因对之长啸。有顷，彼乃断然叹曰："可更作。"籍又啸，意尽退还半岭，闻岭巅〈口酋〉然有声，若数部鼓吹。顾瞻，乃向人之啸也。(《世说》同。)</p>
<p>　　《王廙别传》曰：王道与庾亮游于石头，会遇廙至。是日迅风飞帆，廙倚楼而长啸，神气甚逸。</p>
<p>　　王子年《拾遗记》曰：太始二年，南方有因霄之国，人皆善啸。大丈夫啸闻百里，妇人啸闻五十里。如笙竽之音，秋冬则声清高，春夏则声沉下。人舌尖处倒向喉内，亦云有两舌重沓，以爪徐刮之，则啸声逾远。故《吕氏春秋》云"反舌殊乡之国"，即此之谓也。</p>
<p>　　《列女传》曰：鲁漆室之女者，过时未適人。当穆公之时，君老太子幼，女倚柱而啸。邻人妇从谓曰："何啸之悲也？子欲嫁乎？"女曰："吾忧鲁君老而太子少也。"</p>
<p>　　《西京杂记》曰：东方生善啸。每一曼声长啸，尘落瓦飞。</p>
<p>　　《郭子》曰：刘道真少时，(刘宝，字道真，高平人，安北将军。)渔钓而惫于草泽。善歌啸，闻之者无不留连。有一老妪识其非常人，甚乐歌啸，乃杀豚进。重真食豚尽，了不谢。</p>
<p>　　《世说》曰：晋文王德盛功大，坐席严敬，拟于王者。惟阮籍在坐，箕踞啸歌，酣饮自若。</p>
<p>　　又曰：刘越石为胡骑所围，数重，窘迫无计。刘依夕乘月登楼清啸，胡贼闻之，皆凄悲长叹。</p>
<p>　　又曰：谢太傅盘桓东山时，与孙兴公诸人泛海戏。风起浪涌，诸人色动，并唱使还。太傅神情方雅，王逸少吟啸不言。</p>
<p>　　又曰：王子猷尝寄人空宅，便令种竹。啸咏良久，直指竹曰："何可一日无此君。"</p>
<p>　　又曰：谢万北征，尝以啸咏自高，未尝抚慰众士。谢公谓曰："汝为玄帅，宜数唤诸将慰劳之。"万都无其说，直以如意指四座曰："诸公皆是劲卒。"诸将甚怨之。</p>
<p>　　《搜神记》曰：赵炳尝临水从船人乞渡，船人不许。炳乃张盖坐其中，长啸呼风，乱流而济。</p>
<p>　　《浔阳记》曰：桓宣穆使人寻庐山，见一人谓之曰："君过前岭，必逢二年少相随长啸，试要问之。若不与言者，可速去。"此人过岭，果见二年少以袂掩鼻长啸，状如恶兽。呼不与言。</p>
<p>　　《神境记》曰：营道郡西有灵源山，有石髓紫芝者。有采药此山闻林谷间有长啸者。今樵人往往犹闻焉。</p>
<p>　　《异苑》曰：浔阳姑石在江之坻。初，桓玄西下，令人登之，中岭，便闻长啸，声甚清彻。至峰顶，见一人箕踞石上啸。旨曰："啸者，其气激于喉中而浊，谓之言；激于舌端而清，谓之啸。言之浊可以通人事，达情性，啸之清可以感鬼神，致不死。出其言善，千里应之；出其啸清，万灵授职。故古之学道者重矣。"</p>
<p>　　又曰：太上道君授于西王母，西王母授于南极真人，南极真人授于广成子，广成子授于啸父，啸父授于务光，务光授于舜，舜演之为琴以授禹。自后而废。续有晋太行山仙君孙公得之，乃得道而无所首缮。阮嗣宗所得少分。其后堙灭，不复闻矣。</p>
<p>　　又曰：啸有一十五章：一曰权舆，啸之始也；二曰流云，乃古之善啸者，听韩娥之声而写之；三曰深溪虎，古之善啸者，听溪中虎声而写之；四曰高柳蝉，古之善啸者，听而写之；五曰空林夜鬼，古之善啸者，夜过空林，闻而写之；六曰巫峡猿，古之善啸者，闻而写之；七曰下鸿鹄，出于师旷，演清角之音，善啸者写之；八曰古木鸢；九曰龙吟，皆啸者闻而写之；十曰动地，出於孙公，其音亦师旷清徵也；十一曰苏门，孙公隐苏门山之作也；十二曰刘公命鬼，仙人刘根之所为也；十三曰阮氏逸韵，阮籍所作也；十四曰正章，深远极大，非常声也；十五曰毕者，五音之极，而大道毕矣。</p>
<p>　　晋成公绥《啸赋》曰：逸群公子体奇好异，傲世忘荣，绝弃人事。于是，延友生，集同好，精性命之至机，研道德之玄奥，邈跨俗而遗身，乃慷慨而长啸。发妙声于丹唇，激哀音於皓齿。响抑扬而潜转，气冲郁而熛起。协黄宫于清角，杂商羽于流徵，飘游云於泰清，集长风乎万里。谅自然之至音，非丝竹之所拟。</p>
<p>　　桓玄《与袁宜都书论啸》曰：读卿歌赋，序咏音声皆有清味，然以啸为仿佛有限不足以致幽旨，将未至耶？夫契神之音，既不俟多瞻而通其致。苟一音足以究清和之极，阮公之言不动苏门之听，而微啸一鼓，玄默为之解颜，若人之兴逸响惟深也哉。</p>
<p>　　袁山松答书曰：啸有清浮之美，而无控引之肾拢歌穷渊根之致，用之弥觉其远。至乎吐辞送意，曲究其奥，岂唇吻之切，发一往之清吟而已。若夫阮公之啸，苏门之和，盖感其一奇，何为徵此，一至大疑啸歌所拘邪！</p>
<p>　　○颦</p>
<p>　　《韩子》曰：韩昭侯使人藏弊袴。或曰："君亦不仁矣，弊袴不以赐左右而藏之。"昭侯曰："吾闻明君颦有为颦，笑有为笑，袴之与颦，笑相去远矣。吾必待有功，故藏之未有与也。"</p>
<p>　　《庄子》曰：西施病心而颦，其里之丑人见而美之，归亦捧心而颦。其里之富人见之，坚闭门而不出，贫人见之，挈妻子而走之。夫彼知美颦，而不知颦之所以美。</p>
<p>　　嵇康《高士传》曰：於陵仲子，齐人。常归省母。人馈其兄鹅，仲子颦蹙曰："恶用是鶂鶂者哉？"</p>
</div>
</div>
<div class="bookvmiddle">
<a href="/guwen/bookv_15242.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15244.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
