
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
针灸大成·卷七·督脉_古诗文网
</title>
<meta content="督脉经穴歌督脉中行二十七，长强腰俞阳关密，命门悬枢接脊中，筋缩至阳灵台逸，神道身柱陶道长，大椎平肩二十一，哑门风府脑户深，强间后顶百会率，前顶顖会上星圆，神庭素髎水沟窟，兑端开口唇" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_18888.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷七·督脉</b></span>
<a href="javascript:PlayBookv(18888)" style="margin-left:5px;"><img alt="" height="16" id="speakerimgBookv18888" src="/img/speaker.png" width="16"/></a>
<span id="bookvPlay18888" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%a8%e7%bb%a7%e6%b4%b2">杨继洲</a></p>
<div class="contson">
<p>　　<strong>督脉经穴歌</strong></p>
<p>　　督脉中行二十七，长强腰俞阳关密，命门悬枢接脊中，筋缩至阳灵台逸，神道身柱陶道长，大椎平肩二十一，哑门风府脑户深，强间后顶百会率，前顶顖会上星圆，神庭素髎水沟窟，兑端开口唇中央，龈交唇内任督毕（二十七穴）。</p>
<p>　　此经不取井荥俞合也。</p>
<p>　　脉起下极之腧，并于脊里，上至风府，入脑上巅，循额至鼻柱，属阳脉之海。以人之脉络，周流于诸阳之分，譬犹水也，而督脉则为之都纲，故名曰海焉。用药难拘定法，针灸贵察病源。</p>
<p>　　要知任督二脉一功，先将四门外闭，两目内观。默想黍米之珠，权作黄庭之主。却乃徐徐咽气一口，缓缓纳入丹田。冲起命门，引督脉过尾闾，而上升泥丸；追动性元，引任脉降重楼，而下返气海。二脉上下，旋转如圆；前降后升，络绎不绝。心如止水，身似空壶，即将谷道轻提，鼻息渐闭。倘或气急，徐徐咽之；若仍神昏，勤加注想。意倦放参。久而行之，关窍自开，脉络流通，百病不作。广成子曰：“丹灶河车休矻矻。”此之谓也。督任原是通真路，丹经设作许多言，余今指出玄机理，但愿人人寿万年！</p>
<p>　　<strong>督脉经考正穴法</strong></p>
<p>　　长强（一名气之阴邪，一名橛骨）：</p>
<p>　　脊骶骨端计三分，伏地取之。足少阴、少阳之会。督脉络，别走任脉。《铜人》针三分，转针以大痛为度。灸不及针，日灸三十壮，止二百壮，此痔根本。《甲乙》针二分，留七呼。《明堂》灸五壮。</p>
<p>　　主肠风下血，久痔瘘，腰脊痛、狂病，大小便难，头重，洞泄，五淋，疳蚀下部，小儿囟陷，惊痫瘛瘲，呕血，惊恐失精，瞻视不正。慎冷食，房劳。</p>
<p>　　腰俞（一名背解，一名髓孔，一名腰柱，一名腰户）：</p>
<p>　　二十一椎下宛宛中，以挺身伏地舒身，两手相重支额，纵四体后，乃取其穴。《铜人》针八分，留三呼，泻五吸。灸七壮，至七七壮。慎房劳、举重强力。《明堂》灸三壮。</p>
<p>　　主腰髋腰脊痛，不得俯仰，温疟汗不出，足痹不仁，伤寒四肢热不已，妇人月水闭，溺赤。</p>
<p>　　阳关：</p>
<p>　　十六椎下，坐而取之。《铜人》针五分，灸三壮。</p>
<p>　　主膝外不可屈伸，风痹不仁，筋挛不行。</p>
<p>　　命门（一名属累）：</p>
<p>　　十四椎下，伏而取之。《铜人》针五分，灸三壮。</p>
<p>　　主头痛如破，身热如火，汗不出，寒热痎疟，腰脊相引痛，骨蒸五脏热，小儿发痫，张口摇头，身反折角弓。</p>
<p>　　悬枢：</p>
<p>　　十三椎下，伏而取之。《铜人》针三分，灸三壮。</p>
<p>　　主腰脊强不得屈伸，积气上下行，水谷不化，下利，腹中留积。</p>
<p>　　脊中（一名神宗，一名脊俞）：</p>
<p>　　十一椎下，俯而取之。《铜人》针五分，得气即泻。禁灸，灸之令人腰伛偻。</p>
<p>　　主风痫癫邪，黄疸，腹满，不嗜食，五痔便血，温病，积聚，下利，小儿脱肛。</p>
<p>　　筋缩：</p>
<p>　　九椎下，俯而取之。《铜人》针五分，灸三壮。《明下》灸七壮。</p>
<p>　　主癫疾狂走，脊急强，目转反戴，上视，目瞪，痫病多言，心痛。</p>
<p>　　至阳：</p>
<p>　　七椎下，俯而取之。《铜人》针五分，灸三壮。《明下》灸七壮。</p>
<p>　　主腰脊痛，胃中寒气，不能食，胸胁支满，身羸瘦，背中气上下行，腹中鸣，寒热解筩，淫泺胫酸，四肢重痛，少气难言，卒疰忤，攻心胸。</p>
<p>　　灵台：</p>
<p>　　六椎下，俯而取之。《铜人》缺治病。见《素问》。今俗灸之，以治气喘不能卧，火到便愈。禁针。</p>
<p>　　神道：</p>
<p>　　五椎下，俯而取之。《铜人》灸七七壮，止百壮，禁针。《明下》灸三壮，针五分。《千金》灸五壮。</p>
<p>　　主伤寒发热，头痛，进退往来，痎疟，恍惚，悲愁健忘，惊悸。失欠、牙车蹉，张口不合。小儿风瘑，瘛瘲，可灸七壮。</p>
<p>　　身柱：</p>
<p>　　三椎下，俯而取之。《铜人》针五分，灸七七壮，止百壮，《明堂》灸五壮。《下经》灸三壮。</p>
<p>　　主腰脊痛，癫病狂走，瘛瘲，怒欲杀人。身热，妄言见鬼，小儿惊痫。</p>
<p>　　《难经》云：“治洪长伏三脉。风痫发狂，恶人与火，灸三椎，九椎。”</p>
<p>　　陶道：</p>
<p>　　一椎下，俯而取之。足太阳、督脉之会。《铜人》灸五壮，针五分。</p>
<p>　　主痎疟寒热，洒淅脊强，烦满，汗不出，头重，目瞑，瘛瘲，恍惚不乐。</p>
<p>　　大椎：</p>
<p>　　一椎上，陷者宛宛中。手足三阳、督脉之会。《铜人》针五分，留三呼，泻五吸，灸以年为壮。</p>
<p>　　主肺胀胁满，呕吐上气，五劳七伤，乏力，温疟痎疟，气注背膊拘急，颈项强不得回顾，风劳食气、骨热，前板齿燥。</p>
<p>　　仲景曰：“太阳与少阳并病，颈项强痛或眩冒，时如结胸，心下痞硬者，当刺大椎第一间。”</p>
<p>　　哑门（一名舌厌，一名舌横，一名喑门）：</p>
<p>　　项后入发际五分，项中央宛宛中，仰头取之。督脉，阳维之会。入系舌本。《素注》针四分；《铜人》针二分，可绕针八分，留三呼，泻五吸，泻尽更留针取之。禁灸，灸之令人哑。</p>
<p>　　主舌急不语，重舌，诸阳热气盛，衄血不止，寒热风哑，脊强反折，瘛瘲癫疾，头重风汗不出。</p>
<p>　　风府（一名舌本）：</p>
<p>　　项后入发际一寸，大筋内宛宛中，疾言其肉立起，言休立下。足太阳、督脉、阳维之会。《铜人》针三分，禁灸，灸之使人失音。《明堂》针四分，留三呼。《素注》针四分。</p>
<p>　　主中风，舌缓不语，振寒汗出，身重恶寒，头痛，项急不得回顾，偏风半身不遂，鼻衄，咽喉肿痛，伤寒狂走欲自杀，目妄视。头中百病，马黄黄疸。</p>
<p>　　疟论曰：“邪客于风府，循膂而下。卫气一日夜大会于风府，明日日下一节，故其作晏。每至于风府，则腠理开；腠理开，则邪气入；邪气入，则病作，以此日作稍益晏也。其出于风府，日下一节，二十五日下至骨，二十六日入于脊内，故日作益晏也。”</p>
<p>　　昔魏武帝患伤风项急，华佗治此穴得效。</p>
<p>　　脑户（一名合颅）：</p>
<p>　　枕骨上，强间后一寸半。足太阳、督脉之会。《铜人》禁灸，灸之令人哑。《明堂》针三分。《素注》针四分。《素问》刺脑户，入脑立死。</p>
<p>　　主面赤目黄，面痛，头重肿痛，瘿瘤。此穴针灸俱不宜。</p>
<p>　　强间（一名大羽）：</p>
<p>　　后顶后一寸半。《铜人》针二分，灸七壮。《明堂》灸五壮。</p>
<p>　　主头痛目眩。脑旋烦心，呕吐涎沫。项强左右不得回顾，狂走不卧。</p>
<p>　　后顶（一名交冲）：</p>
<p>　　百会后一寸半，枕骨上。《铜人》灸五壮，针二分，《明堂》针四分。《素注》针三分。</p>
<p>　　主头项强急，恶风寒，风眩，目佴佴，额颅上痛，历节汗出，狂走癫疾不卧，痫发瘛瘲，头偏痛。</p>
<p>　　百会（一名三阳，一名五会，一名巅上，一名天满）：</p>
<p>　　前顶后一寸五分，顶中央旋毛中，可容豆，直两耳尖。性理北溪陈氏曰：“略退些子，犹天之极星居北。”手足三阳，督脉之会。《素注》针二分。《铜人》灸七壮，止七七壮。凡灸头顶，不得过七壮，缘头顶皮薄，灸不宜多。针二分，得气即泻。又《素注》针四分。</p>
<p>　　主头风中风，言语謇涩，口噤不开，偏风半身不遂，心烦闷，惊悸健忘，忘前失后，心神恍惚，无心力，痎疟，脱肛，风痫，青风，心风，角弓反张，羊鸣多哭，语言不择，发时即死，吐沫，汗出而呕，饮酒面赤，脑重鼻塞，头痛目眩，食无味，百病皆治。</p>
<p>　　虢太子尸厥，扁鹊取三阳五会，有间太子苏。唐高宗头痛，秦鸣鹤曰：“宜刺百会出血。”武后曰：“岂有至尊头上出血之理。已而刺之，微出血，立愈。”</p>
<p>　　前顶：</p>
<p>　　顖会后一寸半，骨间陷中。《铜人》针一分，灸三壮，止七七壮。《素注》针四分。</p>
<p>　　主头风目眩，面赤肿，水肿，小儿惊痫，瘛瘲，发即无时，鼻多清涕，顶肿痛。</p>
<p>　　顖会：</p>
<p>　　上星后一寸陷中。《铜人》灸二七壮，至七七壮。初灸不痛，病去即痛，痛止灸。若是鼻塞，灸至四日渐退，七日顿愈。针二分，留三呼，得气即泻。八岁以下不可针，缘囟门未合，刺之恐伤其骨，令人夭。《素注》针四分。</p>
<p>　　主脑虚冷，或饮酒过多，脑疼如破，衄血，面赤暴肿，头皮肿。生白屑风，头眩，颜青目眩，鼻塞不闻香臭，惊悸目戴上不识人。</p>
<p>　　上星（一名神堂）：</p>
<p>　　神庭后，入发际一寸陷中，容豆。《素注》针三分，留六呼，灸五壮。《铜人》灸七壮。以细三棱针，宣泄诸阳热气，无令上冲头目。</p>
<p>　　主面赤肿，头风，头皮肿，面虚，鼻中息肉，鼻塞头痛，痎疟振寒，热病汗不出。目眩，目睛痛，不能远视。口鼻出血不止。不宜多灸。恐拔气上，令人目不明。</p>
<p>　　神庭：</p>
<p>　　直鼻上入发际五分。足太阳、督脉之会。《素注》灸三壮。《铜人》灸二七壮，止七七壮。禁针，针则发狂，目失睛。</p>
<p>　　主登高而歌，弃衣而走。角弓反张，吐舌，癫疾风痫，目上视不识人，头风目眩，鼻出清涕不止，目泪出。惊悸不得安寝，呕吐烦满。寒热头痛，喘渴。</p>
<p>　　歧伯曰：“凡欲疗风，勿令灸多。缘风性轻，多即伤，惟宜灸七壮，至三七壮止。”张子和曰：“目肿、目翳，针神庭，上星，顖会，前顶，翳者可使立退，肿者可使立消。”</p>
<p>　　素髎（一名面正）：</p>
<p>　　鼻柱上端准头。此穴诸方阙治。《外台》不宜灸，针一分。《素注》针三分。</p>
<p>　　主鼻中息肉不消，多涕，生疮鼻窒，喘息不利，鼻喎噼，鼽衄。</p>
<p>　　水沟（一名人中）：</p>
<p>　　鼻柱下，沟中央，近鼻孔陷中。督脉、手足阳明之会。《素注》针三分，留六呼，灸三壮。《铜人》针四分，留五呼，得气即泻，灸不及针，日灸三壮。《明堂》日灸三壮，至二百壮。《下经》灸五壮。</p>
<p>　　主消渴，饮水无度，水气遍身肿。失笑无时，癫痫语不识尊卑，乍哭乍喜，中风口噤，牙关不开。面肿唇动，状如虫行。卒中恶，鬼击，喘喝，目不可视，黄疸马黄，瘟疫，通身黄，口喎噼。灸不及针，艾炷小雀粪大。水面肿，针此一穴，出水尽即愈。</p>
<p>　　兑端：</p>
<p>　　唇上端。《铜人》针二分，灸三壮。</p>
<p>　　主癫疾吐沫，小便黄，舌干消渴，衄血不止，唇吻强，齿龈痛，鼻塞，痰涎，口噤鼓颔。炷如大麦。</p>
<p>　　龈交：</p>
<p>　　唇内齿上龈缝中。任、督、足阳明之会。《铜人》针三分，灸三壮。</p>
<p>　　主鼻中息肉，蚀疮，鼻塞不利，额頞中痛，颈项强，目泪眵汁，牙疳肿痛，内眦赤痒痛，生白翳，面赤心烦，马黄，黄疸，寒暑瘟疫，小儿面疮癣，久不除，点烙亦佳。</p>
</div>
</div>
<div class="bookvmiddle">
<a href="/guwen/bookv_18887.aspx">上一章</a>
<a href="/guwen/book_230.aspx" style="border:0px;line-height:27px; height:27px;">目录</a>
<a href="/guwen/bookv_18889.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
