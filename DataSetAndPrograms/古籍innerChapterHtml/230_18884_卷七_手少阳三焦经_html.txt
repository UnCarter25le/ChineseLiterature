
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
针灸大成·卷七·手少阳三焦经_古诗文网
</title>
<meta content="手少阳经穴主治《内经》曰：『三焦者，决渎之官，水道出焉。』又云：『上焦如雾，中焦如沤，下焦如渎。』人心湛寂，欲想不兴，则精气散在三焦，荣华百脉。及其想念一起，欲火炽然，翕撮三焦，精" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_18884.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷七·手少阳三焦经</b></span>
<a href="javascript:PlayBookv(18884)" style="margin-left:5px;"><img alt="" height="16" id="speakerimgBookv18884" src="/img/speaker.png" width="16"/></a>
<span id="bookvPlay18884" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%a8%e7%bb%a7%e6%b4%b2">杨继洲</a></p>
<div class="contson">
<p>　　<strong>手少阳经穴主治</strong></p>
<p>　　《内经》曰：『三焦者，决渎之官，水道出焉。』又云：『上焦如雾，中焦如沤，下焦如渎。』人心湛寂，欲想不兴，则精气散在三焦，荣华百脉。及其想念一起，欲火炽然，翕撮三焦，精气流溢，并与命门输泻而出，故号此府为三焦。</p>
<p>　　<strong>手少阳三焦经穴歌</strong></p>
<p>　　二十三穴手少阳，关冲液门中渚旁，阳池外关支沟正，会宗三阳四渎长，天井清冷渊消泺，臑会肩髎天髎堂，天牖翳风瘈脉青，颅息角孙丝竹张，和髎耳门听有常（左右四十六穴）。</p>
<p>　　此一经起于关冲，终于耳门，取关冲、液门、中渚、阳池、支沟、天井、与井荥俞原经合也。</p>
<p>　　脉起手小指次指之端，上出次指之间，循手表腕，出臂外两骨之间，上贯肘，循臑外，上肩，交出足少阳之后，入缺盆，布膻中，散络心包，下膈，遍属三焦；其支者，从膻中上出缺盆，上项，侠耳后直上，出耳上角，以屈下颊至雜；其支者，从耳后入耳中，至目锐眦。多气少血，亥时气血注此。</p>
<p>　　受手厥阴之交，中清之府，引道阴阳，开通闭塞，用药动似盘珠，毋使刻舟求剑，聊著述于前篇，俟同志之再辨。</p>
<p>　<strong>　手少阳三焦经考正穴法</strong></p>
<p>　　关冲：</p>
<p>　　手小指次指外侧，去爪甲角如韭叶。手少阳三焦脉所出为井金。《铜人》针一分，留三呼，灸一壮。《素注》灸三壮。</p>
<p>　　主喉痹喉闭，舌卷口干，头痛，霍乱，胸中气噎，不嗜食，臂肘痛不可举，目生翳膜，视物不明。</p>
<p>　　液门：</p>
<p>　　手小次指歧骨间陷中，握拳取之。手少阳三焦脉所溜为荥水。《素注铜人》针二分，留二呼，灸三壮。</p>
<p>　　主惊悸妄言，咽外肿，寒厥，手臂痛不能自上下，痎疟寒热，目赤涩，头痛，暴得耳聋，齿龈痛。</p>
<p>　　中渚：</p>
<p>　　手小指次指本节后陷中。在液门下一寸，手少阳三焦脉所注为俞木。三焦虚补之。《素注》针二分，留三呼。《铜人》灸三壮，针三分。《明堂》灸二壮。</p>
<p>　　主热病汗不出，目眩头痛，耳聋，目生翳膜，久疟，咽肿，肘臂痛，手五指不得屈伸。</p>
<p>　　阳池（一名别阳）：</p>
<p>　　手表腕上陷中，从指本节直摸下至腕中心。手少阳三焦脉所过为原。三焦虚、实皆拔之。《素注》针二分，留六呼，灸三壮。《铜人》禁灸。《指微赋》云：『针透抵大陵穴，不可破皮，不可摇手，恐伤针转曲。』</p>
<p>　　主消渴，口干烦闷，寒热疟，或因折伤手腕，捉物不得，肩臂痛不得举。</p>
<p>　　外关：</p>
<p>　　腕后二寸两骨间，与内关相对。手少阳络，别走手心主。《铜人》针三分，留七呼，灸二壮。《明堂》灸三壮。</p>
<p>　　主耳聋，浑浑焞焞无闻，五指尽痛，不能握物。实则肘挛，泻之；虚则不收，补之。又治手臂不得屈伸。</p>
<p>　　支沟（一名飞虎）：</p>
<p>　　腕后臂外三寸，两骨间陷中。手少阳脉所行为经火。《铜人》针二分，灸二七壮。《明堂》灸五壮。《素注》针二分，留七呼，灸三壮。</p>
<p>　　主热病汗不出，肩臂酸重，胁腋痛，四肢不举，霍乱呕吐，口噤不开，暴喑不能言，心闷不已，卒心痛，鬼击，伤寒结胸，瘑疮疥癣，妇人妊脉不通，产后血晕，不省人事。</p>
<p>　　会宗：</p>
<p>　　腕后三寸，空中一寸。《铜人》灸七壮。《明堂》灸五壮，禁针。</p>
<p>　　主五痫，肌肤痛，耳聋。</p>
<p>　　三阳络（一名过门）：</p>
<p>　　臂上大交脉，支沟上一寸。《铜人》灸七壮。《明堂》灸五壮，禁针。</p>
<p>　　主暴喑哑，耳聋，嗜卧，四肢不欲动摇。</p>
<p>　　四渎：</p>
<p>　　在肘前五寸，外廉陷中。《铜人》灸三壮，针六分，留七呼。</p>
<p>　　主暴气耳聋，下齿龋痛。</p>
<p>　　天井：</p>
<p>　　肘外大骨后，肘上一寸，辅骨上两筋叉骨罅中，屈肘拱胸取之。甄权云：『曲肘后一寸，叉手按膝头取之。』手少阳三焦脉所入为合土。三焦实泻之。《素注》针一寸，留七呼。《铜人》灸三壮，《明堂》灸五壮，针二分。</p>
<p>　　主心胸痛，咳嗽上气，短气不得语，唾脓，不嗜食，寒热凄凄不得卧，惊悸，瘛瘲，癫疾，五痫，风痹，耳聋嗌肿，喉痹汗出，目锐眦痛，颊肿痛，耳后臑臂肘痛，捉物不得，嗜卧，扑伤腰髋疼，振寒颈项痛，大风默默不知所痛，悲伤不乐，脚气上攻。</p>
<p>　　清冷渊：</p>
<p>　　肘上二寸，伸肘举臂取之。《铜人》针二分，灸三壮。</p>
<p>　　主肩痹痛，臂臑不能举，不能带衣。</p>
<p>　　消泺：</p>
<p>　　肩下臂外间，腋斜肘分下。《铜人》针一分，灸三壮。《明堂》针六分。《素注》针五分。</p>
<p>　　主风痹，颈项急，肿痛寒热，头痛，癫疾。</p>
<p>　　臑会（一名交）：</p>
<p>　　肩前廉，去肩头三寸宛宛中。手少阳、阳维之会。《素注》针五分，灸五壮。《铜人》针七分，留十呼，得气即泻，灸七壮。</p>
<p>　　主臂痛酸无力，痛不能举，寒热，肩肿引胛中痛，项瘿气瘤。</p>
<p>　　肩髎：</p>
<p>　　肩端腨上陷中，斜举臂取之。《铜人》针七分，灸三壮。《明堂》灸五壮。</p>
<p>　　主臂痛，肩重不能举。</p>
<p>　　天髎：</p>
<p>　　肩缺盆中，上毖骨际陷中央，须缺盆陷处，上有空，起肉上是穴。手足少阳、阳维之会。《铜人》针八分，灸三壮。当缺盆陷上突起肉上针之，若误针陷处，伤人五脏气，令人卒死。</p>
<p>　　主胸中烦闷，肩臂酸疼，缺盆中痛，汗不出，胸中烦满，颈项急，寒热。</p>
<p>　　天牖：</p>
<p>　　颈大筋外缺盆上，天容后，天柱前，完骨下，发际上。《铜人》针一寸，留七呼，不宜补，不宜灸。灸即令人面肿眼合。先取譩嘻，后取天容、天池，即瘥；若不针譩嘻，即难疗。《明堂》针五分，得气即泻，泻尽更留三呼，泻三吸，不宜补。《素注》、《下经》灸三壮。《资生》云：『宜灸一壮、三壮。』</p>
<p>　　主暴聋气，目不明，耳不聪，夜梦颠倒，面青黄无颜色，头风面肿，项强不得回顾，目中痛。</p>
<p>　　翳风：</p>
<p>　　耳后尖角陷中，按之引耳中痛。《针经》先以铜钱二十文，令患人咬之，寻取穴中。手足少阳之会。《素注》针三分。《铜人》针七分，灸七壮。《明堂》灸三壮。针灸俱令人咬钱，令口开。</p>
<p>　　主耳鸣、耳聋，口眼喎斜，脱颔颊肿，口噤不开，不能言，口吃，牙车急，小儿喜欠。</p>
<p>　　瘈脉（一名资脉）：</p>
<p>　　耳本后鸡足青络脉。《铜人》刺出血如豆汁，不宜多出。针一分，灸三壮。</p>
<p>　　主头风耳鸣，小儿惊痫瘛瘲，呕吐，泄利无时，惊恐，眵瞢目睛不明。</p>
<p>　　颅息：</p>
<p>　　耳后间青络脉中。《铜人》灸七壮，禁针。《明堂》灸三壮，针一分，不得多出血，多出血杀人。</p>
<p>　　主耳鸣痛，喘息，小儿呕吐涎沫，瘛瘲发痫，胸胁相引，身热头痛，不得卧，耳肿及脓汁。</p>
<p>　　角孙：</p>
<p>　　耳廓中间，开口有空。手太阳、手足少阳之会。《铜人》灸三壮。《明堂》针八分。</p>
<p>　　主目生翳肤，齿龈肿，唇吻强，齿牙不能嚼物，龋齿，头项强。</p>
<p>　　丝竹空（一名目髎）：</p>
<p>　　眉后陷中，手足少阳脉气所发。《素注》针三分，留六呼。《铜人》禁灸，灸之不幸，使人目小及盲。针三分，留三呼，宜泻不易补。</p>
<p>　　主目眩头痛，视物佴佴不明，恶风寒，风痫，目戴上不识人，眼睫毛倒，发狂吐涎沫，发即无时，偏正头痛。</p>
<p>　　和髎：</p>
<p>　　耳前锐发下横动脉中是穴。手足少阳，手太阳三脉之会。《铜人》针七分，灸三壮。</p>
<p>　　主头重痛，牙车引急，颈颔肿，耳中嘈嘈，鼻涕，面风寒，鼻准上肿，痈痛，招摇视瞻，瘛瘲，口噼。</p>
<p>　　耳门：</p>
<p>　　耳前起肉，当耳缺者陷中。《铜人》针三分，留三呼，灸三壮。《下经》禁灸，病宜灸者，不过三壮。</p>
<p>　　主耳鸣如蝉声，聤耳脓汁出，耳生疮，重听无所闻，齿龋，唇吻强。</p>
</div>
</div>
<div class="bookvmiddle">
<a href="/guwen/bookv_18883.aspx">上一章</a>
<a href="/guwen/book_230.aspx" style="border:0px;line-height:27px; height:27px;">目录</a>
<a href="/guwen/bookv_18885.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
