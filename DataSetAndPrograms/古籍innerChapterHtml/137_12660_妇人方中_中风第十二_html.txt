
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·妇人方中·中风第十二_古诗文网
</title>
<meta content="（论一首 方三十首）论曰∶凡产后角弓反张及诸风病，不得用毒药，惟宜单行一两味，亦不得大发汗，特忌转吐泻利，必死无疑，大豆紫汤，产后大善。大豆紫汤　　治产后百病及中风痱痉，或背强口噤" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12660.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>妇人方中·中风第十二</b></span>
<a href="javascript:PlayBookv(12660)" style="margin-left:5px;"><img alt="" height="16" id="speakerimgBookv12660" src="/img/speaker.png" width="16"/></a>
<span id="bookvPlay12660" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（论一首 方三十首）</span></p>
<p>　　论曰∶凡产后角弓反张及诸风病，不得用毒药，惟宜单行一两味，亦不得大发汗，特忌转吐泻利，必死无疑，大豆紫汤，产后大善。</p>
<p>　　<strong>大豆紫汤<br/></strong>　　治产后百病及中风痱痉，或背强口噤，或但烦热，苦渴，或头身皆重，或身痒，剧者呕逆直视，此皆因虚风冷湿及劳伤所为方。</p>
<p>　　大豆（五升） 清酒（一斗）</p>
<p>　　上二味，以铁铛猛火熬豆，令极热，焦烟出，以酒沃之，去滓，服一升，日夜数服，服尽，更合小汗则愈。一以去风，二则消血结。如妊娠伤折，胎死在腹中三日，服此酒即瘥。</p>
<p>　　<strong>独活紫汤<br/></strong>　　治产后百日中风痉口噤不开，并治血气痛，劳伤，补肾方。<br/>　　<br/>　　独活（一斤） 大豆（五升） 酒（一斗三升）</p>
<p>　　上三味，先以酒渍独活，再宿，若急，须微火煮之，令减三升，去滓，别熬大豆极焦，使烟出，以独活酒沃之，去豆服一升，日三夜二。</p>
<p>　　<strong>小独活汤<br/></strong>　　治如前状方。</p>
<p>　　独活（八两） 葛根 生姜（各六两） 甘草（二两）</p>
<p>　　上四味 咀，以水九升，煮取三升，去滓，分四服，微汗佳。</p>
<p>　　<strong>甘草汤<br/></strong>　　治在蓐中风，背强不得转动，名曰风痉方。</p>
<p>　　甘草 干地黄 麦门冬 麻黄（各二两） 栝蒌根 芎 黄芩（各三两） 杏仁（五十枚）</p>
<p>　　上九味， 咀，以水一斗五升，酒五升合煮葛根，取八升，去滓，纳诸药，煮取三升，去滓，分再服，一剂不瘥，更合良。（《千金翼》崔氏有前胡三两）</p>
<p>　　<strong>独活汤<br/></strong>　　治产后中风，口噤不能言方。</p>
<p>　　独活 生姜（各五两） 防风 秦艽 桂心 白术 甘草 当归 附子（各二两） 葛根（三两） 防己（一两）</p>
<p>　　上十一味， 咀，以水一斗二升，煮取三升，去滓，分三服。</p>
<p>　　<strong>鸡粪酒<br/></strong>　　治产后中风及百病，并男子中一切风，神效方。</p>
<p>　　鸡粪（一升，熬令黄） 乌豆（一升，熬令声绝，勿焦）</p>
<p>　　上二味，以清酒三升半，先淋鸡粪，次淋豆取汁，一服一升，温服取汗，病重者凡四五日服之，无不愈。</p>
<p>　<strong>　竹叶汤<br/></strong>　　治产后中风，发热面正赤，喘气头痛方。</p>
<p>　　淡竹叶（一握） 葛根（三两） 防风（二两） 桔梗 甘草 人参 桂心（各一两） 大附子（一枚） 生姜（五两） 大枣（十五枚）</p>
<p>　　上十味， 咀，以水一斗，煮取二升半，去滓，分三服，日三，温覆，使汗出。若颈项强者，用大附子。若呕者加半夏四两。</p>
<p>　　<strong>防风汤<br/></strong>　　治产后中风，背急短气方。（《千金翼》作里急短气）</p>
<p>　　防风 独活 葛根（各五两） 当归 芍药 人参 甘草 干姜（各二两）</p>
<p>　　上八味， 咀，以水九升，煮取三升，去滓，分三服，日三。</p>
<p>　　<strong>鹿肉汤<br/></strong>　　治产后风虚，头痛壮热，言语邪僻方。</p>
<p>　　鹿肉（三斤） 芍药 独活 秦艽 黄芩 黄 （各三两） 半夏（一升） 干地黄（二两）桂心 芎 （各一两） 生姜（六两） 甘草 阿胶（各一两） 茯苓（《千金翼》作茯神）人参（各四两）</p>
<p>　　上十五味， 咀，以水二斗，煮肉得一斗二升，去肉，纳药，煎取三升，去滓，纳胶令烊，分四服，日三夜一。</p>
<p>　　<strong>独活汤<br/></strong>　　治产后中风方。</p>
<p>　　独活（一斤） 桂心（三两） 秦艽（五两）</p>
<p>　　上三味， 咀，以酒一斗半，渍三日，饮五合，稍加至一升，不能多饮，随性服。</p>
<p>　　<strong>大豆汤<br/></strong>　　治产后卒中风，发病倒闷不知人，及妊娠挟风，兼治在蓐诸疾方。</p>
<p>　　大豆（五升，炒令微焦） 葛根 独活（各八两） 防己（六两）</p>
<p>　　上四味， 咀，以酒一斗二升，煮豆取八升，去滓，纳药，煮取四升，去滓，分六服，日四夜二。</p>
<p>　　<strong>五石汤<br/></strong>　　治产后卒中风，发疾口噤，倒闷吐沫，螈 眩冒不知人，及湿痹缓弱，身体痉，妊娠百病方。</p>
<p>　　紫石英（三两） 钟乳 赤石脂 石膏 白石英 牡蛎 人参 黄芩 白术 甘草 栝蒌根 芎 桂心 防己 当归 干姜（各二两） 独活（三两） 葛根（四两）</p>
<p>　　上十八味末五石， 咀诸药，以水一斗四升煮取三升半，分五服，日三夜二。一方有滑石、寒水石各二两，枣二十枚。</p>
<p>　　<strong>四石汤<br/></strong>　　治产后卒中风，发疾口噤，螈 闷满不知人，并缓急诸风，毒痹，身体痉强，及挟胎中风，妇人百病方。</p>
<p>　　紫石英 白石英 石膏 赤石脂（各三两） 独活 生姜（各六两） 葛根（四两） 桂心 芎 甘草 芍药 黄芩（各二两）</p>
<p>　　上十二味 咀，以水一斗二升，煮取三升半，去滓，分五服。日三夜二。</p>
<p>　　<strong>小柴胡汤<br/></strong>　　治妇人在蓐得风，盖四肢苦烦热，皆自发露所为，若头不痛但烦热，与三物黄芩汤，头痛与小柴胡汤方。</p>
<p>　　柴胡（半斤） 黄芩 人参 甘草（各三两） 生姜（二两） 大枣（十二枚） 半夏（半升）</p>
<p>　　上七味， 咀，以水一斗二升，煮取六升，去滓，服一升，日三服。</p>
<p>　　<strong>三物黄芩汤方<br/></strong>　　黄芩 苦参（各二两） 干地黄（四两）</p>
<p>　　上三味 咀，以水八升，煮取二升，去滓，适寒温，服一升，日二，多吐下虫。</p>
<p>　　<strong>甘草汤<br/></strong>　　治产后腹中伤绝，寒热恍惚，狂言见鬼，此病中风内绝，脏气虚所为方。</p>
<p>　　甘草 芍药（各五两） 通草（三两，《产宝》用当归） 羊肉（三斤）</p>
<p>　　上四味 咀，以水一斗六升，煮肉，取一斗，去肉纳药，煮取六升，去滓，分五服，日三夜二。</p>
<p>　<strong>　羊肉汤<br/></strong>　　治产后中风，久绝不产，月水不利，乍赤乍白，及男子虚劳冷甚方。</p>
<p>　　羊肉（二斤） 成箨大蒜（去皮，切） 香豉（各三升）</p>
<p>　　上三味，以水一斗三升，煮取五升，去滓，纳酥一升，更煮取三升，分温三服。</p>
<p>　　<strong>葛根汤<br/></strong>　　治产后中风，口噤痉痹，气息迫急，眩冒困顿，并产后诸疾方。</p>
<p>　　葛根 生姜（各六两） 独活（四两） 当归（三两） 甘草 桂心 茯苓 石膏 人参白术川芎 防风（各二两）</p>
<p>　　上十二味 咀，以水一斗二升，煮取三升，去滓，分三服，日三。</p>
<p>　　<strong>防风酒<br/></strong>　　治产后中风方。</p>
<p>　　防风 独活（各一斤） 女萎 桂心（各二两） 茵芋（一两） 石斛（五两）</p>
<p>　　上六味 咀，以酒二斗渍三宿，初服一合，稍加至三、四合，日三。</p>
<p>　　治产后中柔风，举体疼痛，自汗出者及余百疾方∶</p>
<p>　　独活（八两） 当归（四两）</p>
<p>　　上二味 咀，以酒八升，煮取四升，去滓，分四服，日三夜一，取微汗。（葛氏单用独活。《短剧》加当归。若上气者加桂心二两，不瘥更作。</p>
<p>　　木防己膏治产后中风方。</p>
<p>　　木防己（半斤） 茵芋（五两）</p>
<p>　　上二味 咀，以苦酒九升渍一宿，猪膏四升，煎三上三下膏成，炙手摩千遍瘥。</p>
<p>　　<strong>浴汤<br/></strong>　　治产后中风流肿方。</p>
<p>　　盐（五升，熬令赤） 鸡毛（一把，烧作灰）</p>
<p>　　上二味，以水一石煮盐作汤，纳鸡毛灰着汤中，适冷暖以浴，大良。又浴妇人阴冷肿痛，凡风肿，面欲裂破者，以紫汤一服瘥，神效。（紫汤是炒黑豆作者）</p>
<p>　　<strong>治产后中风头面手臂通满方∶</strong></p>
<p>　　大豆三升，以水六升，煮取一升半，去豆澄清，更煎取一升。纳白术八两，附子、独活各三两，生姜八两，添水一斗，煮取五升，纳好酒五升，合煎，取五升，去滓，分五服，日三夜二，间粥频服三剂。</p>
<p>　<strong>　茯神汤<br/></strong>　　治产后忽苦，心中忡悸，或志意不定，恍恍惚惚，言语错谬，心虚所致方。</p>
<p>　　茯神（四两） 人参 茯苓（各三两） 芍药 甘草 当归 桂心（各一两） 生姜（八两）大枣（三十枚）</p>
<p>　　上九味 咀，以水一斗，煮取三升，去滓，分三服，日三良。</p>
<p>　　<strong>远志汤<br/></strong>　　治产后忽苦心中忡悸不定，志意不安，言语错误，惚惚愦愦，情不自觉方。</p>
<p>　　远志 麦门冬 人参 甘草 当归 桂心（各二两） 芍药（一两） 茯苓（五两） 生姜（六两） 大枣（二十枚）</p>
<p>　　上十味 咀，以水一斗煮取三升，去滓，分三服，日三。羸者分四服。产后得此，正是心虚所致。无当归用芎 ，若其人心胸逆气，加半夏三两。</p>
<p>　　<strong>茯苓汤<br/></strong>　　治产后暴苦心悸不安，言语错谬，恍恍惚惚，心中愦愦，此皆心虚所致方。</p>
<p>　　茯苓（五两） 甘草 芍药 桂心 当归（各二两） 生姜（六两） 麦门冬（一升） 大枣（三十枚）</p>
<p>　　上八味 咀，以水一斗，煮取三升，去滓，分三服，日三。无当归可用芎 。若苦心志不安，加人参二两，亦可纳远志二两。若苦烦闷短气，加生竹叶一升，先以水一斗三升，煮竹叶取一斗，纳药。若有微风，加独活三两，麻黄二两，桂心二两，用水一斗五升。若颈强苦急，背膊强者，加独活，葛根各三两，麻黄、桂心各二两，生姜八两，用水一斗半。</p>
<p>　<strong>　安心汤<br/></strong>　　治产后心忡悸不定，恍恍惚惚，不自知觉，言语错误，虚烦短气，志意不定，此是心虚所致方。</p>
<p>　　远志 甘草（各二两） 人参 茯神 当归 芍药（各三两） 麦门冬（一升） 大枣（三十枚）</p>
<p>　　上八味 咀，以水一斗，煮取三升，去滓，分三服，日三。若苦虚烦短气者，加淡竹叶二升，水一斗二升，煮竹叶取一斗，纳药。若胸中少气者，加甘草为三两善。</p>
<p>　　<strong>甘草丸<br/></strong>　　治产后心虚不足，虚悸，心神不安，吸吸乏气，或若恍恍惚惚，不自知觉者。</p>
<p>　　甘草 远志 菖蒲（各三两） 人参 麦门冬 干姜 茯苓（各二两） 泽泻 桂心（各一两） 大枣（五十枚）</p>
<p>　　上十味为末，蜜和丸如大豆，酒服二十丸，日四五服，夜再服，不知稍加。若无泽泻，以白术代之。若胸中冷，增干姜。</p>
<p>　　<strong>人参丸<br/></strong>　　治产后大虚，心悸，志意不安，不自觉恍惚恐畏，夜不得眠，虚烦少气方。</p>
<p>　　人参 甘草 茯苓（各三两） 麦门冬 菖蒲 泽泻 薯蓣 干姜（各二两） 桂心（一两）</p>
<p>　　上十味为末，以蜜枣膏和丸如梧子，未食酒服二十丸，日三夜一，不知稍增。若有远志，纳二两佳。若风气加当归、独活各三两。亦治男子虚损心悸。</p>
<p>　　<strong>大远志丸<br/></strong>　　治产后心虚不足，心下虚悸志意不安，恍恍惚惚，腹中拘急痛，夜卧不安，胸中吸吸少气，内补伤损，益气，安定心神，亦治虚损方。</p>
<p>　　远志 甘草 桂心 茯苓 麦门冬 人参 当归 白术 泽泻 独活 菖蒲（各三两）薯蓣 阿胶（各二两） 干姜（四两） 干地黄（五两）</p>
<p>　　上十五味为末，蜜和丸如大豆，未食温酒服二十丸，日三，不知稍增，至五十丸。若大虚，身体冷，少津液，加钟乳三两为善。</p>
</div>
</div>
<div class="bookvmiddle">
<a href="/guwen/bookv_12659.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12661.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
