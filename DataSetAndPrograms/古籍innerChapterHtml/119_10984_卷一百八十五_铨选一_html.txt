
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平广记·卷一百八十五·铨选一_古诗文网
</title>
<meta content="蔡廓　谢庄　刘林甫　张说　温彦博　戴胄　唐皎　杨师道　高季辅　薛元超　杨思玄张仁祎　裴行俭　三人优劣　刘奇　狄仁杰　郑杲　薛季昶　邓渴　李至远　张文成郑愔　崔湜　糊名蔡廓　　宋废帝" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_10984.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left8927" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷一百八十五·铨选一</b></span>
<a href="javascript:PlayBookv(10984)" style="margin-left:5px;"><img alt="" height="16" id="speakerimgBookv10984" src="/img/speaker.png" width="16"/></a>
<a href="javascript:ShowYizhu(8927)" id="leftbtn8927" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay10984" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89%e3%80%81%e6%89%88%e8%92%99%e3%80%81%e5%be%90%e9%93%89%e7%ad%89">李昉、扈蒙、徐铉等</a></p>
<div class="contson">
<p>　　蔡廓　谢庄　刘林甫　张说　温彦博　戴胄　唐皎　杨师道　高季辅　薛元超　杨思玄</p>
<p>　　张仁祎　裴行俭　三人优劣　刘奇　狄仁杰　郑杲　薛季昶　邓渴　李至远　张文成</p>
<p>　　郑愔　崔湜　糊名</p>
<p>　　蔡廓　　</p>
<p>　　宋废帝时，以蔡廓为吏部尚书。录尚书徐羡之谓中书令傅亮曰：黄门已下，悉委蔡，吾徒不复历怀。自此已上，故宜共参同异。廓闻之曰：我不能为徐羡之署纸尾也。遂辞不拜。（出《建康实录》）</p>
<p>　　谢庄　　</p>
<p>　　宋谢庄字希逸，侍中微之子，黄门思之孙。美仪容，善谈论，工书属文，好言玄理。少为文帝所赏。帝一见之，辄叹曰：蓝田生美玉，岂虚也哉？庄代颜峻为吏部尚书。峻容貌严毅，常有不可犯之色。庄风姿温美，人有喧诉，常欢笑答之。故时人语曰：颜吏部瞋而与人官，谢吏部笑不与人官。庄迁中书令侍中，谥曰宪。庄家世无年五十者。庄年四十二，祖四十七，曾祖四十三，高祖三十。子朏、籥，并知名。（出《谈薮》）</p>
<p>　　刘林甫　　</p>
<p>　　唐武德初，因隋旧制，以十一月起选，至春即停。至贞观二年，刘林甫为吏部侍郎，以选限促，多不究悉，遂奏四时听选，随到注擬。当时以为便。（出《唐会要》）</p>
<p>　　张说　　</p>
<p>　　武德七年，高祖谓吏部侍郎张说曰：今年选人之内，岂无才用者，卿可简试将来，欲縻之好爵。于是说以张行成、张知运等数人应命。时以为知人。（出《唐会要》）</p>
<p>　　温彦博　　</p>
<p>　　贞观元年，温彦博为吏部郎中，知选，意在沙汰，多所摈抑，而退者不伏，嚣讼盈庭。彦博惟骋辩与之相诘，终日喧扰。颇为识者所嗤。（出《唐会要》）</p>
<p>　　戴胄　　</p>
<p>　　贞观四年，杜如晦临终，请委选举于民部尚书戴胄。遂以兼检校吏部尚书。及在铨衡，颇抑文雅而奖法吏，不适轮辕之用。物议（议字原缺，据明抄本补。）以是刺之。（出《唐会要》）</p>
<p>　　唐皎　　</p>
<p>　　唐贞观八年十一月，唐皎除吏部侍郎。常引人入铨，问何方稳便？或云：其家在蜀，乃注与吴。复有云：亲老，先住江南，即唱之陇右。论者莫测其意。有一信都人希河朔，因绐云：愿得江淮，即注与河北一尉。由是大被选人绐言欺之。（出《唐会要》）</p>
<p>　　杨师道　　</p>
<p>　　贞观十七年，杨师道为吏部尚书。贵公子，四海人物，未能委练，所署多非其才。深抑势贵及亲党，将以避嫌。时论讥之。（出《唐会要》）</p>
<p>　　高季辅　　</p>
<p>　　贞观十七年，吏部侍郎高季辅知选。凡所铨综，时称允惬。至十八年于东都独知选事，上赐金镜一面，以表清鉴。（出《唐会要》）</p>
<p>　　薛元超　　</p>
<p>　　永徽元年，中书舍人薛元超好汲引寒俊，尝表荐任希古、高智周、郭正一、王义方、孟利真等十余人。时论称美。（出《唐会要》）</p>
<p>　　杨思玄　　</p>
<p>　　龙朔二年，司列少常伯杨思玄恃外戚贵，待选流多不以礼而排斥之。为选者夏侯彪所讼，御史中丞郎余庆弹奏免官。时中书令许敬宗曰：必知杨吏部之败。或问之，对曰：一彪一狼，共著一羊，不败何待！（出《唐会要》）</p>
<p>　　张仁祎　　</p>
<p>　　唐总章二年十一月，吏部侍郎李敬玄委事于员外张仁祎。有识略干能，始造姓历，改修状抹铨替等程式。敬玄用仁祎之法，铨总式序。仁祎感国士见委，竟以心劳，呕血而死。（出《唐会要》）</p>
<p>　　裴行俭　　</p>
<p>　　咸亨二年，有杨炯、王勃、卢照邻、骆宾王，并以文章见称。吏部侍郎李敬玄咸为延誉，引以示裴行俭。行俭曰：才名有之，爵禄盖寡。杨应至令长，余并鲜能令终。是时苏味道、王勮未知名，因调选，遂为行俭深礼异。仍谓曰：有晚生子息，恨不见其成长，二公十数年当居衡石，愿识此辈。（明钞本识此辈作此为托）其后果如其言。行俭尝所引偏裨将有程务挺、张虔勖、崔智聓、王方翼、党金毗、刘敬同、郭待封、李多祚、黑齿常之尽为名将。（出《唐会要》）</p>
<p>　　三人优劣　　</p>
<p>　　长寿二年，裴子余为鄠县尉。同列李隐朝、程行谌皆以文法著称，子余独以词学知名。或问雍州长史陈崇业，三人优劣孰先？崇业曰：譬之春兰秋菊，俱不可废。</p>
<p>　　刘奇　　</p>
<p>　　证圣元年，刘奇为吏部侍郎。注张文长、（《唐会要》七五长作成）司马锽为监察御史。二人因申屠玚以谢之。奇正色曰：举贤本自无私，二君何为见谢？（出《唐会要》）</p>
<p>　　狄仁杰　　</p>
<p>　　圣历初，狄仁杰为纳言，颇以藻鉴自任，因举桓彦范、敬晖、崔玄暐、张柬之、袁恕己等五人。后皆有大勋。复举姚元崇等数十人悉为公相。圣历中，则天令宰相各举尚书郎一人。仁杰独荐其子光嗣，由是拜地官员外，莅事有声。则天谓之曰：祁奚内举，果得人也。（出《唐会要》）</p>
<p>　　郑杲　　</p>
<p>　　圣历二年，吏部侍郎郑杲，注韩思复为太常博士，元稀声京兆士曹。尝谓人曰：今年掌选，得韩、元二子，则吏部不负朝廷矣。（出《唐会要》）</p>
<p>　　薛季昶　　</p>
<p>　　长安三年，则天令雍州长史薛季昶，择僚吏堪为御史者。季昶以问录事参军卢齐卿，齐卿举长安县尉卢（卢原作处，据《唐会要》七五改。）怀慎，李体光。（《唐会要》作季休光。）万年县尉李义，崔湜；咸阳县丞倪若冰；周至县尉田崇壁；新丰县尉崔日用。后皆至大官。（出《唐会要》）</p>
<p>　　邓渴　　</p>
<p>　　弘道元年十二月，吏部侍郎魏克己铨综人毕，放长榜，遂出得留人名。于是衢路喧哗，大为冬集人授（明抄本授作援。）引指摘，贬为太子中允，遂以中书舍人邓玄挺替焉。又无藻鉴之目，及患消渴，选人因号邓渴。（出《唐会要》）</p>
<p>　　李至远　　</p>
<p>　　如意元年九月，天官郎中李至远权知侍郎事。时有选人姓刁，又有王元忠，并被放。乃密与令史相知，减其点画，刁改为丁，王改为士。拟授官后，即添成文字。至远一览便觉曰：今年铨覆万人，总识姓名。安有丁士者哉？此刁某王某者。省内以为神明。（出《唐会要》）</p>
<p>　　张文成　　</p>
<p>　　唐张文成曰：乾封以前，选人每年不越数千；垂拱以后，每岁常至五万。人不加众，选人益繁者，盖有由矣。尝试论之。只如明经进士，十周三卫，勋散杂色，国官直司，妙简实材，堪入流者十分不过一二。选司考练，总是假手冒名。势家嘱请，手不把笔，即送东司。眼不识文，被举南馆。正员不足，权补试摄检校之官。贿货纵横，赃污狼籍。流外行署，钱多即留。或贴司助曹，或员外行案。更有挽郎辇脚，营田当屯，无尺寸功夫，（明抄本夫作效。）并优与处分。皆不事学问，唯求财贿，是以选人冗冗，甚于羊群；吏部喧喧，多于蚁聚。若铨实用，百无一人。积薪化薪，所从来远矣。（出《朝野佥载》）</p>
<p>　　郑愔　崔湜　　</p>
<p>　　唐郑愔为吏部侍郎，掌选，赃污狼籍。引铨，有选人系百钱于靴带上。愔问其故，答曰：当今之选，非钱不行。愔默而不言，时崔湜亦为吏部侍郎，掌铨。有选人引过，分疏云：某能翘关负米。湜曰：若壮，何不兵部选？答曰：外边人皆云，崔侍郎下，有气力者即得。（出《朝野佥载》）</p>
<p>　　糊名　　</p>
<p>　　武后以吏部选人多不实，乃令试日自糊其名，暗考以定等第。判之糊名，自此始也。武后时，投匦者或不陈事，而有嘲谑之言。于是乃置使，先阅其书奏，然后投之。匦院有司，自此始也。（出《国史异纂》）</p>
</div>
</div>
<div class="bookvmiddle">
<a href="/guwen/bookv_10983.aspx">上一章</a>
<a href="/guwen/book_119.aspx" style="border:0px;line-height:27px; height:27px;">目录</a>
<a href="/guwen/bookv_10985.aspx">下一章</a>
</div>
</div>
</div>
<div class="right" id="right8927" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
