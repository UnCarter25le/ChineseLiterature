
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
礼记·奔丧_古诗文网
</title>
<meta content="奔丧之礼：始闻亲丧，以哭答使者，尽哀；问故，又哭尽哀。遂行，日行百里，不以夜行。唯父母之丧，见星而行，见星而舍。若未得行，则成服而后行。过国至竟，哭尽哀而止。哭辟市朝。望其国竟哭。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_3170.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left1698" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>奔丧</b></span>
<a href="javascript:PlayBookv(3170)" style="margin-left:5px;"><img alt="" height="16" id="speakerimgBookv3170" src="/img/speaker.png" width="16"/></a>
<a href="javascript:ShowYizhu(1698)" id="leftbtn1698" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay3170" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%bd%9a%e5%90%8d">佚名</a></p>
<div class="contson">
<p>　　奔丧之礼：始闻亲丧，以哭答使者，尽哀；问故，又哭尽哀。遂行，日行百里，不以夜行。唯父母之丧，见星而行，见星而舍。若未得行，则成服而后行。过国至竟，哭尽哀而止。哭辟市朝。望其国竟哭。至于家，入门左，升自西阶，殡东，西面坐，哭尽哀，括发袒，降堂东即位，西乡哭，成踊，袭绖于序东，绞带。反位，拜宾成踊，送宾，反位；有宾后至者，则拜之，成踊、送宾皆如初。众主人兄弟皆出门，出门哭止；阖门，相者告就次。于又哭，括发袒成踊；于三哭，犹括发袒成踊。三日，成服，拜宾、送宾皆如初。</p>
<p>　　奔丧者非主人，则主人为之拜宾送宾。奔丧者自齐衰以下，入门左中庭北面哭尽哀，免麻于序东，即位袒，与主人哭成踊。于又哭、三哭皆免袒，有宾则主人拜宾、送宾。丈夫妇人之待之也，皆如朝夕哭，位无变也。</p>
<p>　　奔母之丧，西面哭尽哀，括发袒，降堂东即位，西乡哭，成踊，袭免绖于序东，拜宾、送宾，皆如奔父之礼，于又哭不括发。妇人奔丧，升自东阶，殡东，西面坐，哭尽哀；东髽，即位，与主人拾踊。奔丧者不及殡，先之墓，北面坐，哭尽哀。主人之待之也，即位于墓左，妇人墓右，成踊尽哀括发，东即主人位，绖绞带，哭成踊，拜宾，反位，成踊，相者告事毕。遂冠归，入门左，北面哭尽哀，括发袒成踊，东即位，拜宾成踊。宾出，主人拜送；有宾后至者则拜之成踊；送宾如初。众主人兄弟皆出门，出门哭止，相者告就次。于又哭，括发成踊；于三哭，犹括发成踊。三日成服，于五哭，相者告事毕。为母所以异于父者，壹括发，其余免以终事，他如奔父之礼。</p>
<p>　　齐衰以下不及殡：先之墓，西面哭尽哀，免麻于东方，即位，与主人哭成踊，袭。有宾则主人拜宾、送宾；宾有后至者，拜之如初。相者告事毕。遂冠归，入门左，北面哭尽哀，免袒成踊，东即位，拜宾成踊，宾出，主人拜送。于又哭，免袒成踊；于三哭，犹免袒成踊。三日成服，于五哭，相者告事毕。</p>
<p>　　闻丧不得奔丧，哭尽哀；问故，又哭尽哀。乃为位，括发袒成踊，袭绖绞带即位，拜宾反位成踊。宾出，主人拜送于门外，反位；若有宾后至者，拜之成踊，送宾如初。于又哭，括发袒成踊，于三哭，犹括发袒成踊，三日成服，于五哭，拜宾送宾如初。若除丧而后归，则之墓，哭成踊，东括发袒绖，拜宾成踊，送宾反位，又哭尽哀，遂除，于家不哭。主人之待之也，无变于服，与之哭，不踊。自齐衰以下，所以异者，免麻。</p>
<p>　　凡为位，非亲丧，齐衰以下，皆即位哭尽哀，而东免绖，即位，袒、成踊、袭，拜宾反位，哭成踊，送宾反位，相者告就次。三日，五哭卒，主人出送宾；众主人兄弟皆出门，哭止。相者告事毕。成服拜宾。若所为位家远，则成服而往。齐衰，望乡而哭；大功，望门而哭；小功，至门而哭；缌麻，即位而哭。哭父之党于庙；母妻之党于寝；师于庙门外；朋友于寝门外；所识于野张帷。凡为位不奠。哭天子九，诸侯七，卿大夫五，士三。大夫哭诸侯，不敢拜宾。诸臣在他国，为位而哭，不敢拜宾。与诸侯为兄弟，亦为位而哭。凡为位者壹袒。所识者吊，先哭于家而后之墓，皆为之成踊，从主人北面而踊。凡丧，父在父为主；父没，兄弟同居，各主其丧。亲同，长者主之；不同，亲者主之。闻远兄弟之丧，既除丧而后闻丧，免袒成踊，拜宾则尚左手。无服而为位者，唯嫂叔；及妇人降而无服者麻。凡奔丧，有大夫至，袒，拜之，成踊而后袭；于士，袭而后拜之。 </p>
</div>
</div>
<div class="bookvmiddle">
<a href="/guwen/bookv_3169.aspx">上一章</a>
<a href="/guwen/book_23.aspx" style="border:0px;line-height:27px; height:27px;">目录</a>
<a href="/guwen/bookv_3171.aspx">下一章</a>
</div>
</div>
</div>
<div class="right" id="right1698" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
