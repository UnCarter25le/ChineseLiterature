
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·职官部·卷四十五_古诗文网
</title>
<meta content="○太子率更令《六典》曰：率更令之职，掌宗族次序，礼乐、刑罚及刻漏之政令。凡皇太子释奠於先圣先师，讲学齿胄，皆总其仪注，而为之导引。若皇太子备礼出入，乘轺车，位亚家令焉。《汉书》曰：" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15098.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>职官部·卷四十五</b></span>
<a href="javascript:PlayBookv(15098)" style="margin-left:5px;"><img alt="" height="16" id="speakerimgBookv15098" src="/img/speaker.png" width="16"/></a>
<span id="bookvPlay15098" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○太子率更令</p>
<p>　　《六典》曰：率更令之职，掌宗族次序，礼乐、刑罚及刻漏之政令。凡皇太子释奠於先圣先师，讲学齿胄，皆总其仪注，而为之导引。若皇太子备礼出入，乘轺车，位亚家令焉。</p>
<p>　　《汉书》曰：颜师古注曰："掌知漏刻曰率更。"</p>
<p>　　《续汉书·百官志》曰：率更令，秩千石，与庶子、舍人更直，职似光禄勋。掌宫殿门户之禁，郎将屯卫之士。</p>
<p>　　《晋起居注》曰：武帝太康八年，诏曰："太子率更仆，东宫之达官也。其进品第五，秩与中庶子，左、右卫率同。职拟光禄勋也。</p>
<p>　　《隋书》曰：明克让转率更令，进爵为侯。太子以师道处之，恩礼甚厚，有四方珍味辄以赐之。于时，东宫盛征天下才学之士，至於博物洽闻，皆出其下。</p>
<p>　　《唐书·官品志》曰：率更令，掌伎乐、漏刻也。</p>
<p>　　《物理论》曰：今有吕子义，清贤士也，为太子率更令。</p>
<p>　　○太子家令</p>
<p>　　《六典》曰：家令之职，掌皇太子之饮膳、食储、库藏之政令，总食官、典仓、司藏三署之官属。皇太子备礼出入，则乘轺车，俱威仪，先诸臣以导引。若祭祀、宾客，则供酒食，以为献主。</p>
<p>　　《汉书》曰：文帝以晁错为太子家令，多所献替，称为智囊。</p>
<p>　　《汉书》曰：疏受，字公子。为太子家令，恭谨，敏而有辞，宣帝置酒太子宫，受奉觞上寿，辞礼闲雅，上甚欢惬。</p>
<p>　　《续汉书·百官志》曰：太子家令，秩千石，主仓谷物，职如司农、少府，拟廷尉也。</p>
<p>　　《蜀志》曰：谯周，字尹南。后主为太子，以周为家令。后主时颇出游观，增广声乐。周上谏曰："昔王莽之败，豪杰并起，跨州据郡，欲并神器，於是贤才智士思望所归，未必以其势之广狭，惟其德之薄厚也。"</p>
<p>　　《宋书》曰：太子家令，主内茵蓐、床机诸供中之物，又知官奴婢月用钱、内库米盐、车牛、刑狱。</p>
<p>　　《唐书·官品志》曰：家令掌刑法、食膳、仓库、什物、奴婢等事。</p>
<p>　　○太子仆</p>
<p>　　《六典》曰：太子仆之职，掌车舆、乘骑、仪仗之政令，及丧葬之礼物，辨其次叙与其出入，而供给之。皇太子之车辂三：一曰金辂，二曰轺辂车，三曰四望。凡皇太子备礼而出，则率厩牧令进辂，仆亲驭焉。</p>
<p>　　《后汉书》：太子少傅属官有太子仆一人，秩千石，主车马，职如太仆。太子五日一朝；非入朝日，遣仆及中允朝，朝入，请问起居。</p>
<p>　　沈约《宋书》曰：太子仆，秦官也。</p>
<p>　　《宋起居注》曰：元嘉中，以散骑常侍荀伯子为太子仆。</p>
<p>　　《隋书》曰：柳肃迁太子仆。太子废，坐除名为民。大业中，帝与段达语及庶人罪恶之状，达云："柳肃在官，大见疏斥。"帝问其故，答曰："学士刘臻，尝进章仇太翼於宫中，为巫蛊事。肃知而谏曰：'殿下帝之冢子，位当储二，诫在不孝，无患见疑。刘臻书生，鼓摇唇舌，适足以相诳误，愿陛下勿纳之。'庶人不怿，他日谓臻曰：'汝何故漏泄，使柳肃知之，令面折我。'"</p>
<p>　　《唐书·官品志》曰：仆掌宗族亲疏、车舆骑乘也。</p>
<p>　　○太子典膳丞</p>
<p>　　《六典》曰：典膳郎掌进膳、尝食之事；丞为之贰。每夕，局官於厨更直。</p>
<p>　　《北齐书》曰：门下妨始别置典膳局，有监、丞各二人。</p>
<p>　　《唐书》曰：邢文伟，滁州全椒人也。迁太子典膳丞。时孝敬在东宫，罕与宫臣接见，文伟辄减膳，上书曰："臣窃见《礼戴记》曰：'太子既冠成人，免於保傅之严，则有司过之史，彻膳之宰。史之义，不得不司过；宰之义，不得不彻膳。'今皇帝式稽前典，妙简英俊，自庶子已下，至咨议、舍人及学士、侍读等，使翼佐殿下，以成圣德。近者以来，未甚延纳，谈议不狎，谒见尚稀，三朝之后，但与内人独居，何由发挥圣智，使睿哲文明者乎？今史虽缺官，宰当奉职，忝备所司，不敢逃死，谨守礼经，辄申减膳。"太子答书曰："顾以庸虚，早尚坟典，每欲研精政术，极意书林。但往在幼年，未闲将卫，谒诚耽诵，因即损心。比日以来，风虚更积，中奉恩旨，不许重劳。加以趋侍含元，温清朝夕，承亲无自专之道，遵礼以色养为先。所以屡阙坐朝，时乖学绪。公潜申雅勖，式荐忠规，敬寻来请，良符宿志。自非情思审谕，义均弼谐，岂能进此药言，形於简墨！抚躬三省，感愧兼深。"文伟自此益知名。</p>
<p>　　○太子侍读</p>
<p>　　《唐书》曰：玄宗在东宫，张说与国子司业褚无量俱为侍读，深见亲敬。</p>
<p>　　又曰：元和十二年，谏议大夫韦绶罢皇太子侍读。绶好谐戏，兼通小说，太子因侍上，或以绶所能言之，上谓宰臣曰："侍读者，当以经术辅导太子，使深知君臣、父子之教令，或闻绶之谈论有异於是，岂所以导太子者！"因命罢其职。</p>
<p>　　又曰：吕元膺为同州刺史，及中谢，上问时政得失；元膺论奏，辞气激切，上嘉之。翌日，谓宰臣曰："吕元膺有谠言直气，宜留在右，使言得失，卿等以为何如？"李藩、裴垍贺曰："陛下纳谏，超冠百王，乃宗社无疆之休。臣等不能广求端士，又不能数进忠言，孤负圣心，合当罪戾，请留元膺给事左右。"寻兼皇太子侍读。</p>
<p>　　《五代史·后唐书》曰：仓部郎中何泽上疏请置太子侍读，敕旨："何泽早处班行，深明典制，固根本而别彰忧国，上封章而足表匡君，其所敷陈，实为允当，特议施行。"</p>
<p>　　○太子门大夫</p>
<p>　　《六典》曰：宫门郎掌内外宫门管籥之事。凡宫殿门，夜漏尽，击漏鼓，开；夜漏上水一刻，击漏鼓，闭。每岁终行傩，应经所由门，并先一刻早开。若皇太子不在，则闭东宫正门，其宫城门使、宿卫人应入宫殿者，各於左、右厢便门出入。至皇太子还仗，乃开。</p>
<p>　　《续汉书·百官志》曰：门大夫，员二人，秩六百石，职比郎将。</p>
<p>　　《汉书》曰：文帝以晁错为太子舍人，转太子门大夫。</p>
<p>　　《晋书》曰：太子门大夫局准公车令，班同中书舍人。主通远近笺表，宫门禁防。</p>
<p>　　《唐书》曰：龙朔二年，改门大夫为宫门郎，职比城门郎。</p>
<p>　　《三辅决录》曰：桓帝以平陵鲁宽为太子门大夫。</p>
<p>　　○太子左卫率</p>
<p>　　《六典》曰：左、右卫率，掌东宫兵仗羽卫之政令，总诸曹之事。凡亲勋、翊府及广济等五府属焉。副率为之贰。凡元正、冬至，皇太子朝宫臣及诸方使，则率卫府之属以仪仗为左、右厢以卫之。若皇太子备礼出入，则如卤簿之法以从。</p>
<p>　　《续汉书·百官志》曰：卫率秩四百石，主门卫。</p>
<p>　　《晋志》曰：凡太子出，前卫率导，在前广麾外；左右二率从，夹导舆车；后卫率从，在乌皮外；并带戟执刀。其服并视左、右卫将军。</p>
<p>　　《晋书》曰：刘卞为愍怀太子左率，知贾后必害太子，乃问张华，华曰："君欲如何？"卞曰："东宫俊乂如林，四率精兵万人。公居阿衡之任，若得公命，皇太子因朝使录尚书事，废贾后于金墉，两黄门力耳！"华曰："废立大事，又非所能。"贾后微闻，迁卞为雍州刺史。卞恐终露，乃服药卒。</p>
<p>　　《晋中兴书》曰：褚翼，字谋远。少失父，以才艺堪干立名。肃祖即位，徵拜屯骑校尉，迁太子左卫率。</p>
<p>　　《隋书》曰：宇文述每与晋王谋事。及晋王为皇太子，以述为左卫率。旧令，率官第四品，上以述素贵，遂进率品为第三，其见重如此。</p>
<p>　　《唐书·官品志》曰：左右卫率各一人，位视御史中丞，各有丞。左率领果毅、统远、立忠、建宁、凌锋、夷冠、祚德等七营，右率领崇荣、永吉、崇和、细射等四营。二率各置尉。</p>
<p>　　《山公启事》曰：太子左率缺。待威重，宜得其才，无疾患者。城阳太守石崇忠谠有文武，河东太守焦胜清贞有信义，皆其选也。</p>
<p>　　○右卫率</p>
<p>　　《晋中兴书》曰：郄恢，字道弲，为太子右卫率。恢八尺，美须髯，风神魁梧，烈宗异之。</p>
<p>　　又曰：吴隐，字处默。太元中以国子博士为太子右卫率。</p>
<p>　　沈约《宋书》曰：元嘉中以王琳、谢弘征，并为太子右卫率。</p>
<p>　　《隋书》曰：高祖以太子勇知时政，欲重宫官之资，故以大臣领其职。苏孝慈自兵部尚书拜右卫率，尚书如故。上将废太子，惮其在东宫，乃出为浙州刺史。</p>
<p>　　荀绰《冀州记》曰：裴康，字仲预。与弟楷为名士，仕至太子右卫率。</p>
<p>　　《荀氏家传》曰：车骑将军悝，字茂中，山涛举之为太子右卫率，称君清和理正，从容顾问，动可观采，真侍卫之美者。</p>
<p>　　○前卫率</p>
<p>　　《晋中兴书》曰：徐邈，字仙民。建元中为太子前卫率。</p>
<p>　　○后卫率</p>
<p>　　《晋起居注》曰：建元十四年，以太子中舍人郄俭为太子后卫率。</p>
<p>　　《宋起居注》曰：永初元年，以徐佩为太子后卫率。</p>
<p>　　○左右内率府长史</p>
<p>　　《六典》曰：左右内率府长史，掌判诸曹官吏及千牛备身之二。</p>
<p>　　《唐书》曰：永淳中，以雍人元让为太子右内率府长史，旌孝行也。让弱冠明经擢第，以母疾，遂不求仕。躬亲药膳，烝烝致养，不出闾里十馀年。及母终，庐於墓侧，蓬发不栉沐，菜食饮水而已。咸亨中，孝敬监国，下令表其门闾。至是巡察使奏让孝悌殊异，由是拜职。</p>
</div>
</div>
<div class="bookvmiddle">
<a href="/guwen/bookv_15097.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15099.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
