
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
剪灯新话·卷一·联芳楼记_古诗文网
</title>
<meta content="吴郡富室有姓薛者，至正初，居于阊阖门外，以粜米为业。有二女，长曰兰英，次曰蕙英，皆聪明秀丽，能为诗赋。遂于宅后建一楼以处之，名曰兰蕙联芳之楼。适承天寺僧雪窗，善以水墨写兰蕙，乃以粉" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_13759.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷一·联芳楼记</b></span>
<a href="javascript:PlayBookv(13759)" style="margin-left:5px;"><img alt="" height="16" id="speakerimgBookv13759" src="/img/speaker.png" width="16"/></a>
<span id="bookvPlay13759" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e7%9e%bf%e4%bd%91">瞿佑</a></p>
<div class="contson">
<p>　　吴郡富室有姓薛者，至正初，居于阊阖门外，以粜米为业。有二女，长曰兰英，次曰蕙英，皆聪明秀丽，能为诗赋。遂于宅后建一楼以处之，名曰兰蕙联芳之楼。适承天寺僧雪窗，善以水墨写兰蕙，乃以粉涂四壁，邀其绘画于上，登之者蔼然如入春风之室矣。二女日夕于其间吟咏不辍，有诗数百首，号《联芳集》，好事者往往传诵。时会稽杨铁崖制西湖《竹枝曲》，和者百余家，镂版书肆。二女见之，笑曰：“西湖有《竹枝曲》，东吴独无《竹枝曲》乎？”乃效其体，作苏台《竹枝曲》十章曰：</p>
<p>　　姑苏台上月团团，姑苏台下水潺潺。</p>
<p>　　月落西边有时出，水流东去几时还？</p>
<p>　　馆娃宫中麋鹿游，西施去泛五湖舟。</p>
<p>　　香魂玉骨归何处？不及真娘葬虎丘。</p>
<p>　　虎丘山上塔层层，夜静分明见佛灯。</p>
<p>　　约伴烧香寺中去，自将钗钏施山僧。</p>
<p>　　门泊东吴万里船，乌啼月落水如烟。</p>
<p>　　寒山寺里钟声早，渔火江枫恼客眠。</p>
<p>　　洞庭金柑三寸黄，笠泽银鱼一尺长。</p>
<p>　　东南佳味人知少，玉食无由进尚方。</p>
<p>　　荻芽抽笋楝花开，不见河豚石首来。</p>
<p>　　早起腥风满城市，郎从海口贩鲜回。</p>
<p>　　杨柳青青杨柳黄，青黄变色过年光。</p>
<p>　　妾似柳丝易憔悴，郎如柳絮太颠狂。</p>
<p>　　翡翠双飞不待呼，鸳鸯并宿几曾孤！</p>
<p>　　生憎宝带桥头水，半入吴江半太湖。</p>
<p>　　一纲凤髻绿于云，八字牙梳白似银。</p>
<p>　　斜倚朱门翘首立，往来多少断肠人。</p>
<p>　　百尺高楼倚碧天，阑干曲曲画屏连。</p>
<p>　　侬家自有苏台曲，不去西湖唱采莲。</p>
<p>　　他作亦皆称是，其才可知矣。铁崖见其稿，手写二诗于后曰：</p>
<p>　　锦江只说薛涛笺，吴郡今传兰蕙篇。</p>
<p>　　文采风流知有自，联珠合璧照华筵。</p>
<p>　　难弟难兄并有名，英英端不让琼琼。</p>
<p>　　好将笔底春风句，谱作瑶筝弦上声。</p>
<p>　　由是名播远迩，咸以为班姬、蔡女复出，易安、淑真而下不论也。其楼下瞰官河，舟楫皆经过焉。昆山有郑生者，亦甲族，其父与薛素厚，乃令生兴贩于郡。至则泊舟楼下，依薛为主。薛以其父之故，待以通家子弟，往来无间也。生以青年，气韵温和，性质俊雅。夏月于船首澡浴，二女于窗隙窥见之，以荔枝一双投下。生虽会其意，然仰视飞甍峻宇，缥缈于霄汉，自非身具羽翼，莫能至也。既而更深漏静，月堕河倾，万籁俱寂，企立船舷，如有所俟。忽闻楼窗哑然有声，顾盼之顷，则二女以秋千绒索，垂一竹兜，坠于其前，生乃乘之而上。既见，喜极不能言，相携入寝，尽缱绻之意焉。长女口占一诗赠生曰：</p>
<p>　　玉砌雕栏花两枝，相逢恰是未开时。</p>
<p>　　妖姿未惯风和雨，吩咐东君好护持。</p>
<p>　　次女亦吟曰：</p>
<p>　　宝篆烟消烛影低，枕屏摇动镇帏犀。</p>
<p>　　风流好似鱼游水，才过东来又向西。</p>
<p>　　至晓，复乘之而下，自是无夕而不会。二女吟咏颇多，不能尽记。生耻无以答，一夕，见案有剡溪玉叶笺，遂濡笔题一诗于上曰：</p>
<p>　　误入蓬山顶上来，芙蓉芍药两边开。</p>
<p>　　此身得似偷香蝶，游戏花丛日几回。</p>
<p>　　二女得诗，喜甚，藏之箧笥。已而就枕，生复索其吟咏。长女即唱曰：</p>
<p>　　连理枝头并蒂花，明珠无价玉无瑕。</p>
<p>　　次女续曰：</p>
<p>　　合欢幸得逢萧史，乘兴难同访戴家。</p>
<p>　　长女又续曰：</p>
<p>　　罗袜生尘魂荡漾，瑶钗坠枕鬓。</p>
<p>　　次女结之曰：</p>
<p>　　他时泄漏春消息，不悔今宵一念差。</p>
<p>　　遂足成律诗一篇。又一夕，中夜之后，生忽怅然曰：“我本羁旅，托迹门下；今日之事，尊人惘知。一旦事迹彰闻，恩情间阻，则乐昌之镜，或恐从此而遂分；延平之剑，不知何时而再合也。”因哽咽泣下。二女曰：“妾之鄙陋，自知甚明。久处闺闱，粗通经史，非不知钻穴之可丑，韫椟之可佳也。然而秋月春花，每伤虚度，云情水性，失于自持。曩者偷窥宋玉之墙，自献汴和之璧。感君不弃，特赐俯从，虽六礼之未行，谅一言之已定。方欲同欢衽席，永奉衣巾，奈何遽出此言，自生疑阻？郑君郑君，妾虽女子，计之审矣！他日机事彰闻，亲庭谴责，若从妾所请，则终奉箕帚于君家；如不遂所图，则求我于黄泉之下，必不再登他门也。一日，登楼，于箧中得生所为诗，大骇。然事已如此，无可奈何，顾生亦少年标致，门户亦正相敌，乃以书抵生之父，喻其意。生父如其所请。仍命媒氏通二姓之好，问名纳彩，赘以为婿。是时生年二十有二，长女年二十，幼女年十八矣。吴下人多知之，或传之为掌记云。</p>
</div>
</div>
<div class="bookvmiddle">
<a href="/guwen/bookv_13758.aspx">上一章</a>
<a href="/guwen/book_148.aspx" style="border:0px;line-height:27px; height:27px;">目录</a>
<a href="/guwen/bookv_13760.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
