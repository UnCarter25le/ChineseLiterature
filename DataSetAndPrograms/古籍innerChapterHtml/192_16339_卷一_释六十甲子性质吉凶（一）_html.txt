
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
三命通会·卷一·释六十甲子性质吉凶（一）_古诗文网
</title>
<meta content="甲子金，为宝物，喜金木旺地。进神喜，福星，平头，悬针，破字。乙丑金，为顽矿，喜火及南方日时。福星，华盖，正印。丙寅火，为炉炭，喜冬及木。福星，禄刑，平头，聋哑。丁卯火，为炉烟，喜巽" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16339.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷一·释六十甲子性质吉凶（一）</b></span>
<a href="javascript:PlayBookv(16339)" style="margin-left:5px;"><img alt="" height="16" id="speakerimgBookv16339" src="/img/speaker.png" width="16"/></a>
<span id="bookvPlay16339" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%b8%87%e6%b0%91%e8%8b%b1">万民英</a></p>
<div class="contson">
<p>　　甲子金，为宝物，喜金木旺地。进神喜，福星，平头，悬针，破字。</p>
<p>　　乙丑金，为顽矿，喜火及南方日时。福星，华盖，正印。</p>
<p>　　丙寅火，为炉炭，喜冬及木。福星，禄刑，平头，聋哑。</p>
<p>　　丁卯火，为炉烟，喜巽地及秋冬。平头，截路，悬针。</p>
<p>　　戊辰木，山林山野处不材之木，喜水。禄库，华盖，水禄马库，棒杖，伏神，平头。</p>
<p>　　己巳木，山头花草，喜春及秋。禄库，八吉，阙字，曲脚。</p>
<p>　　庚午土，路旁干土，喜水及春。福星，官贵，截路，棒杖，悬针。</p>
<p>　　辛未土，含万宝，待秋成，喜秋及火。华盖，悬针，破字。</p>
<p>　　壬申金，戈戟，大喜子午卯酉。平头，大败，妨害，聋哑，破字，悬针。</p>
<p>　　癸酉金，金之椎凿，喜木及寅卯。伏神，破字，聋哑。</p>
<p>　　甲戌火，火所宿处，喜春及夏。正印，华盖，平头，悬针，破字，棒杖。</p>
<p>　　乙亥火，火之热气，喜土及夏。天德，曲脚。</p>
<p>　　丙子水，江湖，喜木及土。福星，官贵，平头，聋哑，交神，飞刃。</p>
<p>　　丁丑水，水之不流清澈处，喜金及夏。华盖，进神，平头，飞刃，阙字。</p>
<p>　　戊寅土，堤阜城郭，喜木及火。伏神，俸杖。聋哑。</p>
<p>　　己卯土，破堤败城，喜申酉及火。进神，短夭，九丑，阙字，曲脚，悬针。</p>
<p>　　庚辰金，锡蜡，喜秋及微木。华盖，大败，棒杖，平头。</p>
<p>　　辛巳金，金之幽者，杂沙石，喜火及秋。天德，福星，官贵，截路，大败，悬针，曲脚。</p>
<p>　　壬午木，杨柳干节，喜春夏。官贵，九丑，飞刃、平头、聋哑，悬针。</p>
<p>　　癸未木，杨柳根，喜冬及水，亦宜春。正印，华盖，短夭，伏神，飞刃，破字。</p>
<p>　　甲申水，甘井，喜春及夏。破禄马，截路，平头，破字，悬针。</p>
<p>　　乙酉水，阴壑水，喜东方及南。破禄，短夭，九丑，曲脚，破字，聋哑。</p>
<p>　　丙戌土，堆阜，喜春夏及水。天德，华盖，平头，聋哑。</p>
<p>　　丁亥土，平原，喜火及木。天乙，福星，官贵，德合，平头。</p>
<p>　　戊子火，雷也。喜水及春夏，得土而神天。伏神，短夭，九丑，杖刑，飞刃。</p>
<p>　　己丑火，电也，喜水及春夏，得地而晦。华盖，大败，飞刃，曲脚，阙字。</p>
<p>　　庚寅木，松柏干节，喜秋冬。破禄马，相刑，杖刑，聋哑。</p>
<p>　　辛卯未，松柏之根，喜水土及宜春。破禄，交神，九丑，悬针。</p>
<p>　　壬辰水，龙水，喜雷电及春夏。正印，天德，水禄马库，退神，平头，聋哑。</p>
<p>　　癸巳水，水之不息，流入海，喜亥子，乃变化。天乙，官贵，德合，伏马，破字，曲脚。</p>
<p>　　甲午金，百炼精金，喜水木土。进神，德合，平头，破字，悬针。</p>
<p>　　乙未金，炉炭余金，喜大火及土。华盖，截路，曲脚，破字。</p>
<p>　　丙申火，白茅野烧，喜秋冬及木。平头，聋哑，大败，破字，悬针。</p>
<p>　　丁西火，鬼神之灵响，火无形者，喜辰戌丑未。天乙，喜神，平头，破字，聋哑，大败。</p>
<p>　　戊戌木，蒿艾之枯者，喜火及春夏。华盖，大败，八专，杖刑，截路。</p>
<p>　　己亥木，蒿艾之茅，喜水及春夏。阙字，曲脚。</p>
<p>　　庚子土，土中空者，屋宇也，喜木及金。木德合，杖刑。</p>
<p>　　辛丑土，坟墓，喜木及火与春。华盖，悬针，阙字。</p>
<p>　　壬寅金，金之华饰者，喜木及微火。截路，平头，聋哑。</p>
<p>　　癸卯金，环钮钤铎，喜盛火及秋。贵人，破字，悬针。</p>
<p>　　甲辰火，灯也，喜夜及水，恶昼。华盖，大败，平头，破字，悬针。</p>
<p>　　乙巳火，灯光也，同上，尤喜申酉及秋。正禄马，大败，曲脚，阙字。</p>
<p>　　丙午火，月轮，喜夜及秋，水旺也。喜神，羊刃，交神，平头，聋哑，悬针。</p>
<p>　　丁未水，火光也，同上。华盖，羊刃，退神，八专，平头，破字。</p>
<p>　　戊申土，秋间田地，喜申酉及火。福星，伏马，杖刑，破字，悬针。</p>
<p>　　己酉土，秋间禾稼，喜申酉及冬。退神，截路，九丑，阙字，曲脚，破字，聋哑。</p>
<p>　　庚戌金，刃剑之余，喜微火及木。华盖，杖刑。</p>
<p>　　辛亥金，钟鼎实物，喜木火及土。正禄马，悬针。</p>
<p>　　壬子木，伤水多之木，喜火土及夏。羊刃，九丑，平头，聋哑。</p>
<p>　　癸丑木，伤水少之木，喜金水及秋。华盖，福星，八专，破字，阙字，羊刃。</p>
<p>　　甲寅水，雨也，喜夏及火。正禄马，福神，八专，平头，破字，悬针，聋哑。</p>
<p>　　乙卯水，露也，喜水及火。建禄，喜神，八专，九刃，曲脚，悬针。</p>
<p>　　丙辰土，堤岸，喜金及木。禄库，正印，华盖，截路，平头，聋哑。</p>
<p>　　丁巳土，土之沮，喜火及西北。禄库，平头，阙字，曲脚。</p>
<p>　　戊午火，日轮，夏则人畏，冬则人爱，忌戊子、己丑、甲寅、乙卯。伏神，羊刃，九丑，棒杖，悬针。</p>
<p>　　已未火，日光，忌夜，亦畏四者。福星，华盖，羊刃，阙字，曲脚，破字。</p>
<p>　　庚申木，榴花，喜夏，不宜秋冬。建禄马，八专，杖刑，破字，悬针。</p>
<p>　　辛酉木，榴子，喜秋及夏。建禄，交神，九丑，八专，悬针，聋哑。</p>
<p>　　壬戌水，海也，喜春夏及木。华盖，退神，平头，聋哑，杖刑。</p>
<p>　　癸亥水，百川，喜金土火。伏马，大败，破字。截路。</p>
<p>　　以上六十甲子，盛大者忌变为小弱，小弱者欲变盛大也耶。先贫贱而后富贵则荣华，先富贵而后贫贱则卑辱；不可以其先贫贱而不论其富贵，亦不可以其先富贵而不论其贫贱也。且生年属木，假令是庚寅、辛卯，则木之盛大可知；若月日时胎不见他木，则以松柏论，万一上见杨柳木或柘榴木，则舍大就小，不以松柏论也。假令是壬午癸未生人，则木之小弱可知，若月日时胎不见他木，则以杨柳论，万一见松柏木或大林木，则弃小论大，不可以杨柳论也。以至天上火、剑锋金、大海水、大驿土生人，月日时胎别见他位，纳音同而小弱者，又如覆灯火，金泊金、井泉水、沙中土生人，月日时胎别见他位，纳音同而盛大者，或引凡而入圣，或先重而后轻，皆当从其变者而论之，不可拘于一端。</p>
<p>　　甲子，从革之金。其气散，得戊申土、癸巳水相之则吉，戊申乃金临官之地，土者更旺于子，必能生成；癸巳系金生于巳，水旺于子，纳音各有所归。又为朝元禄，忌丁卯、丁酉、戊午之火。</p>
<p>　　乙丑，自库之金。火不能克。盖已藏之金自无克害冲破，未有不显荣者，独忌己丑、己未之火。阎东叟云：“乙丑为正印，具大福德，秋冬富贵寿考，春夏吉中有凶；入格则建功享福，带煞类为凶会。”《玉霄宝鉴》云：“甲子乙丑未成器，金见火则成，多见则吉。”</p>
<p>　　丙寅，赫曦之火。无水制之则有燔灼炎热之患，水不可过，独爱甲寅之水，就位济之。又名朝元禄。《五行要论》云：“丙寅火含灵明冲粹之气，四时生生之德，入贵格则文采发应，主魁甲之贵。”</p>
<p>　　丁卯，伏明之火。气弱，宜木生之，遇水则凶，乙卯、乙酉水最毒。</p>
<p>　　戊辰，两土下木。众金不能克，盖土生金，有子母之道。得水生之为佳。《五行要论》云：“戊辰、庚寅、癸丑三辰，挺刚德清健之数，生于春夏，能特立独奋，随变成功；更逢旺气，则有凌霄耸壑之志。惟忌秋生，虽怀志节，屈而不伸。”</p>
<p>　　己巳，为近火之木。金自此生，于我无伤；忌见生旺之金。阎东叟云：“己巳在巽，为风动之木，根危易拔，和之以金、土，运规东南，方成材用，虽外阳内阴，别无辅助，则其气虚散，更为金鬼所克，乃不材之木也。”</p>
<p>　　午辛未，始生之土。木不能克，惟忌水多，反伤其气。木多却有归，盖木归未也。阎东叟云：“庚午、辛未、戊申、己酉皆厚德之土，含容镇静，和气融洽，福禄优裕，入格则多历方岳之任，有普惠博爱之功。”</p>
<p>　　壬申，临官之金，利见水土，若丙申、丙寅、戊午之火则为灾害。《玉宵宝鉴》云：“壬申、癸酉，金旺之位，不可复旺，旺则伤物；不可见火，见火则自伤。”</p>
<p>　　甲戌，自库之火。不嫌众水，只忌壬戌。所谓墓中受克，其患难逃。《五行要论》云：“甲戌火为印为库，含至阳藏伏之气，贵格逢之，富贵光大。惟忌复生，防吉中有凶。”</p>
<p>　　乙亥，伏明之火。其气湮郁而不发，借己亥、辛卯、己巳、壬午发，未木生之则精神旺相，癸亥、丙午水有之则不吉。</p>
<p>　　丙子，流衍之水。不忌众土，惟嫌庚子，乃旺中逢鬼，不祥莫大焉。《五行要论》云：“丙子自旺之水，阳上阴下，精神俱全，禀之者天资旷达，识量渊深；春夏为济物之气，多建利泽之功。”</p>
<p>　　丁丑，福聚之水。最爱金生，忌辛未、丙辰、丙戌，相刑破也。《五行要论》云：“丁丑、乙酉，在数为涣弱之水，阴盛阳弱，禀之者器识清明，多慧少福，橐以水木旺气，则阴阳均协，为贵达崇显之气。”</p>
</div>
</div>
<div class="bookvmiddle">
<a href="/guwen/bookv_16338.aspx">上一章</a>
<a href="/guwen/book_192.aspx" style="border:0px;line-height:27px; height:27px;">目录</a>
<a href="/guwen/bookv_16340.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
