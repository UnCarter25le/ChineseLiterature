
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
明季北略·卷二十一·殉难臣民_古诗文网
</title>
<meta content="卫时春卫时春，袭宣城伯。闻变，率妻子共赴大井，合家无一存者。薛濂（附记）薛濂，阳武侯。夹数日，言有藏金在窖，须自发之，贼舁往，已为别将所踞，舁还即死。定西侯、伏羌伯，皆死于夹。据此" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_13709.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷二十一·殉难臣民</b></span>
<a href="javascript:PlayBookv(13709)" style="margin-left:5px;"><img alt="" height="16" id="speakerimgBookv13709" src="/img/speaker.png" width="16"/></a>
<span id="bookvPlay13709" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%ae%a1%e5%85%ad%e5%a5%87">计六奇</a></p>
<div class="contson">
<p>　　卫时春</p>
<p>　　卫时春，袭宣城伯。闻变，率妻子共赴大井，合家无一存者。</p>
<p>　　薛濂（附记）</p>
<p>　　薛濂，阳武侯。夹数日，言有藏金在窖，须自发之，贼舁往，已为别将所踞，舁还即死。定西侯、伏羌伯，皆死于夹。据此似应入刑辱臣内，然他书有传死难者，故附记之。</p>
<p>　　彰武侯张某，闻变自尽。他传有王、刘二皇亲，未详名号。又有传英国公张世泽、清平伯吴遵周，博平侯郭振明、永宁伯王长锡、安乡伯张光灿、武定侯郭培民、定远侯邓文明、西宁侯宋裕德、镇远侯顾肇迹、彭武伯杨崇猷、新建伯王先通、南和伯方履泰、永康侯徐锡登、都督李国柱，姑存之。</p>
<p>　　论曰：勋臣之死，多不可信。盖为袭爵地也。况主其事者，宗伯为吾郡之某某乎？黄金有灵，青史无色矣。若刘、巩、周、卫、张之五公者，死最烈，亦死最真。平居朝士，无不以科目藐勋戚，卒之勋戚所为，亦有远胜科目者矣。</p>
<p>　　<strong>殉难臣民</strong></p>
<p>　　周之茂</p>
<p>　　周之茂，字松如，湖广麻城人。崇祯甲戌进士。前户部郎。壬午典试云南，回升淮安知府，辞不赴，下狱，逾年宥归。旋复职，春间北上候补，命未下，为贼执去。命之跪，不屈，遭挺击，折臂断足而死。以未补官，故罕传之。其里人言之甚确。</p>
<p>　　王钟彦</p>
<p>　　王钟彦，南直华亭人。天启丁卯举人，工部主事。三月十九，长班促令朝见。钟彦闭目入室缢死。贼弃其尸于沟中，运粮把总陈大阶亲见之，松江府五学诸生有死节公呈。</p>
<p>　　附记：范方，户部主事，被执骂贼，不屈砍死。</p>
<p>　　于腾蛟</p>
<p>　　于腾蛟，顺天监生，官光禄署丞。冠带呼妻，亦衣命服同缢死。</p>
<p>　　宋天显（胜之所、阮文贵）</p>
<p>　　宋天显，华亭人，监生，官中书舍人。三月十九自尽，遗闻云：贼迫书伪诏，天显掷笔谩骂，触柱死。果若所云，贤于周钟等远矣。以知人贵自立耳。科名何足论哉！</p>
<p>　　胜之所、阮文贵，亦中书舍人，咸投御河死。</p>
<p>　　刘有澜（陈贞达）</p>
<p>　　刘有澜，字漪若，南宫人。崇祯庚辰进士，官顺天府推官。闻城破即缢死。他如顺天府主事陈贞达自尽。又顺天府教官五人同缢明伦堂上，惜遗其名氏。</p>
<p>　　一载刑辱诸臣名刘有澜不堪打夹，以银簪刺喉而死。国变录开死节以此，或注从逆，非也。</p>
<p>　　毛维张</p>
<p>　　毛维张，阳和卫经历。上命巡城。十九被执，送刘宗敏，逼降。维张大骂不屈。云吾虽小臣，素明大义，吾首可碎，吾志不可夺。贼怒甚，夹拶并加，足伤指折，乃死。</p>
<p>　　又有施溥、张应选，官俱经历，施仰药死，张投御河死。</p>
<p>　　王国兴</p>
<p>　　王国兴，锦衣卫都指挥使，闻变自缢死。一云危坐中室自焚。</p>
<p>　　李若琏</p>
<p>　　李若琏，顺天籍。锦衣卫指挥同知，守崇文门。城陷，作绝命词云：死矣！即为今日事；悲哉！何必后人知。自缢死。其弟若珪，仕本朝，为礼部尚书。</p>
<p>　　姚成</p>
<p>　　姚成，余姚人。儒士，官副兵马指挥。自尽。</p>
<p>　　高文采</p>
<p>　　高文采，锦衣卫千户。守宣武门，城陷，父子一家十七人，俱自杀，尸狼籍于路。</p>
<p>　　云京邸之变，文臣大臣缢者多，而自杀者少。予观高公有四难焉。自杀，一难也。武臣自杀，二难也。小臣自杀，三难也。一家自杀，四难也。呜呼！非烈丈夫其能如是也？</p>
</div>
</div>
<div class="bookvmiddle">
<a href="/guwen/bookv_13708.aspx">上一章</a>
<a href="/guwen/book_146.aspx" style="border:0px;line-height:27px; height:27px;">目录</a>
<a href="/guwen/bookv_13710.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
