
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·大肠腑方·痰饮第六_古诗文网
</title>
<meta content="（论一首 方四十一首 灸法一首）论曰∶夫饮有四，何谓？师曰∶有痰饮，有悬饮，有溢饮，有支饮。问曰∶四饮之证何以为异？师曰∶其人素盛今瘦，水走肠间沥沥有声，谓之痰饮。饮后水流在胁下，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12775.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>大肠腑方·痰饮第六</b></span>
<a href="javascript:PlayBookv(12775)" style="margin-left:5px;"><img alt="" height="16" id="speakerimgBookv12775" src="/img/speaker.png" width="16"/></a>
<span id="bookvPlay12775" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（论一首 方四十一首 灸法一首）</span></p>
<p>　　论曰∶夫饮有四，何谓？师曰∶有痰饮，有悬饮，有溢饮，有支饮。问曰∶四饮之证何以为异？师曰∶其人素盛今瘦，水走肠间沥沥有声，谓之痰饮。饮后水流在胁下，咳唾引痛谓之悬饮。饮水过多，水行归于四肢，当汗出而汗不出，身体疼重，谓之溢饮。其人咳逆倚息，短气不得卧，其形如肿，谓之支饮。</p>
<p>　　凡心下有水者，筑筑而悸，短气而恐，其人眩而癫。先寒即为虚，先热即为实。故水在于心，其人心下坚，筑筑短气，恶水而不欲饮。水在于肺，其人吐涎沫，欲饮水。水在于脾，其夫病患卒饮水多，必暴喘满。凡食少饮多，水停心下，甚者则悸，微者短气。脉双弦者寒也，皆大下后喜虚耳。脉偏弦者饮也，肺饮不弦，但喜喘短气。支饮亦喘而不能眠加短气，其脉平也。留饮形不发作，无热，脉微，烦满不能食，脉沉滑者留饮病。病有留饮者，胁下痛，引缺盆，嗽转甚。其人咳而不得卧，引项上痛，咳者如小儿掣 状。夫胸中有留饮，其人短气而渴，四肢历节痛。其脉沉者，有留饮也。心下有留饮，其人背寒冷大如手，病患肩息上引。此皆有溢饮在胸中。久者缺盆满，马刀肿有剧时，此为气饮所致也。膈上之病，满喘咳吐，发则寒热，背痛恶寒，目泣自出，其人振振身 剧，必有伏饮。病患一臂不遂，时复转移在一臂，其脉沉细，此非风也，必有饮在上焦。其脉虚者为微劳，营卫气不周故也，冬自瘥（一本作久久自瘥。）病痰饮者，当以温药和之。</p>
<p>　<strong>　小半夏汤<br/>　　病心腹虚冷游痰气上胸胁满，不下食呕逆者方。</strong></p>
<p>　　半夏（一升） 生姜（一斤） 橘皮（四两）</p>
<p>　　上三味 咀，以水一斗，煮取三升，分三服。若心中急及心痛，纳桂心四两。若腹满痛，纳当归三两，羸弱及老人尤宜服之。一方用人参二两（仲景无橘皮、人参。）。</p>
<p>　　<strong>又方</strong> 半夏（一升） 生姜（一斤） 桂心（三两） 甘草（一两）</p>
<p>　　上四味 咀，以水七升，煮取二升半，分三服。</p>
<p><strong>　　甘草汤<br/>　　治心下痰饮，胸胁支满目眩方。</strong></p>
<p>　　甘草（二两） 桂心 白术（各三两） 茯苓（四两）</p>
<p>　　上四味 咀，以水六升宿渍，煮取三升，去滓，服一升，日三，小盒饭利。</p>
<p>　　<strong>十枣汤<br/></strong>　　治病悬饮者，若下后不可与也。凡上气汗出而咳者，此悬饮也。（方见本卷咳</p>
<p>　　<strong>小青龙汤<br/></strong>　　病溢饮者，当发其汗，小青龙汤主之（方见本卷咳嗽篇中。）（范汪用大青龙汤）。</p>
<p>　　<strong>木防己汤<br/></strong>　　治膈间有支饮，其人喘满，心下痞坚，面色黧黑，其脉沉紧，得之数十日，医吐下之不愈者，用此方。</p>
<p>　　木防己（三两） 桂心（二两） 人参（四两） 石膏（鸡子大十二枚）</p>
<p>　　上四味 咀，以水六升，煮取二升，分二服，虚者即愈。实者三日复发，发则复与，若不愈去石膏加茯苓四两，芒硝三合，微下利即愈。（一方不加茯苓。）</p>
<p>　<strong>　浓朴大黄汤<br/></strong>　　夫酒客咳者，必致吐血，此坐久饮过度所致。其脉虚者必胸满，胸中有支饮，此方主之。</p>
<p>　　浓朴（一尺） 大黄（六两） 枳实（四两）</p>
<p>　　上三味 咀，以水五升，煮取二升，温服，分二服。</p>
<p>　　呕家不渴，渴为欲解，今反不渴，心下有支饮故也，小半夏汤主之。又有先渴即呕者，此为水停心下，小半夏加茯苓汤主之。</p>
<p>　<strong>　小半夏加茯苓汤<br/></strong>　　<strong>治卒呕吐心下痞，膈间有水，目眩悸方。</strong></p>
<p>　　半夏（一升） 生姜（半斤） 茯苓（三两）</p>
<p>　　上三味 咀，以水七升，煮取一升五合，去滓，温分再服。（胡洽不用茯苓，用桂心四两。）</p>
<p>　<strong>　五苓散<br/></strong>　　假令瘦人脐下有悸者，吐涎沫而癫眩，水也，此方主之。（方见前九卷伤寒上</p>
<p>　　<strong>椒目丸<br/></strong>　　治腹满，口干燥，此肠间有水气，此方主之。</p>
<p>　　椒目 木防己 大黄（各一两） 葶苈（二两）</p>
<p>　　上四味为末，蜜丸如梧子大，先食饮服一丸，日三，后稍增，口中有津液止。渴者，加芒硝半两。</p>
<p>　　<strong>甘遂半夏汤<br/></strong>　　病者脉伏，其人欲自利，利者反快，虽利心下续坚满，此为留饮，欲去故之。</p>
<p>　　甘遂（大者三枚） 半夏（十二枚，以水一升，煮取半升） 芍药（三枚） 甘草（一枚如指大， ？</p>
<p>　　上四味以蜜半升，纳二药汁合一升半，煎取八合，顿服之。</p>
<p>　　<strong>大茯苓汤<br/></strong>　　主胸中结痰饮 结，脐下弦满，呕逆不得食，亦主风水方。</p>
<p>　　茯苓 白术（各三两） 半夏 桂心 细辛（一作人参） 生姜（各四两） 橘皮 附子 当归（各二两）</p>
<p>　　上九味 咀，以水一斗，煮取三升，去滓，分三服，服三剂。良。</p>
<p>　<strong>　茯苓汤<br/>　　主胸膈痰满方。</strong></p>
<p>　　茯苓（四两） 半夏（一升） 生姜（一斤） 桂心（八两）</p>
<p>　　上四味 咀，以水八升，煮取二升半，分四服。冷极者加大附子四两，若气满者加槟榔三七枚。</p>
<p>　　<strong>大半夏汤<br/>　　治冷痰饮 胸膈，中气不运方。</strong></p>
<p>　　半夏（一升） 白术（三两） 茯苓 人参 甘草 桂心 附子（各二两） 生姜（八两）</p>
<p>　　上八味 咀，以水八升，煮取三升，分三服。</p>
<p>　　<strong>半夏汤<br/>　　治痰饮 气吞酸方。</strong></p>
<p>　　半夏 吴茱萸（各三两） 生姜（六两） 附子（一枚）</p>
<p>　　上四味，以水五升，煮取二升半，分三服，老少各半，日三。</p>
<p>　<strong>　干枣汤<br/>　　治肿及支满 饮方。</strong></p>
<p>　　大枣（十枚） 大戟 大黄 甘草 甘遂 黄芩（各一两） 芫花 荛花（各半两）</p>
<p>　　上八味 咀，以水五升，煮取一升六合，分四服。空心服，以快下为度。</p>
<p>　<strong>　当归汤<br/>　　治留饮宿食不消，腹中积聚转下方。</strong></p>
<p>　　当归 人参 桂心 黄芩 甘草 芍药 芒硝（各二两） 大黄（四两） 泽泻 生姜（各三两 ？</p>
<p>　　上十味 咀，以水一斗，煮取三升，分三服。</p>
<p>　　<strong>治痰饮饮食不消干呕方∶</strong></p>
<p>　　人参 旋复花 橘皮 细辛（各一两） 泽泻 白术 杏仁 枳实（各一两） 茯苓 半夏生姜 柴胡 芍药（各三两）</p>
<p>　　上十三味 咀，以水九升，煮取二升七合，分三服，日二。</p>
<p>　　<strong>治胸中痰饮肠中水鸣，食不消呕吐水方∶</strong></p>
<p>　　槟榔（十二枚） 生姜 杏仁 白术（各四两） 半夏（八两） 茯苓（五两） 橘皮（三两）</p>
<p>　　上七味 咀，以水一斗，煮取三升，去滓，分三服。</p>
<p><strong>　　吴茱萸汤<br/></strong>　　<strong>治胸中积冷，心嘈烦满汪汪。不下饮食，心胸应背痛方。</strong></p>
<p>　　吴萸（三两） 半夏（四两） 人参 桂心（各二两） 甘草（一两） 生姜（三两） 大枣（二十枚）</p>
<p>　　上七味 咀，以水九升，煮取三升，去滓，分三服，日三。</p>
<p><strong>　　治胸膈心腹中痰水冷气，心下汪洋嘈烦，或水鸣多唾，口中清水自出，胁肋急胀，痛不欲饮食，此皆胃气弱受冷故也，其脉来沉弦细迟悉主之方∶</strong></p>
<p>　　半夏 生姜（各五两） 芍药（三两） 茯苓（四两） 旋复花 细辛 橘皮 桂心 人参 甘 ？</p>
<p>　　上十一味 咀，以水一斗，煮取三升，分三服。病先有时喜水下者，用白术三两，去旋复花，若欲得利者加大黄二两。须微调者，用干地黄。</p>
<p>　　<strong>治冷热久 实，不能饮食，心下虚满如水状方∶</strong></p>
<p>　　前胡 半夏 茯苓 生姜（各四两） 枳实 白术 甘草（各三两） 桂心二两）</p>
<p>　　上八味 咀，以水八升，煮取三升，分三服。</p>
<p>　<strong>　前胡汤<br/></strong>　　<strong>治胸中久寒 实，隔塞胸痛，气不通利，三焦冷热不调，饮食减少无味，或寒热身重卧不欲起方。</strong></p>
<p>　　前胡（三两） 人参 当归 半夏 甘草（各二两） 大黄 防风 麦冬 吴萸 黄芩（各一两） 生姜（四两） 杏仁（四十枚）</p>
<p>　　上十二味 咀，以水一斗，煮取三升，去滓，分三服。（深师方云∶若胁下满，加大枣十</p>
<p>　<strong>　旋复花汤<br/>　　治胸膈痰结唾如胶，不下食者方。</strong></p>
<p>　　旋复花 细辛 前胡 茯苓 甘草（各二两） 生姜（八两） 桂心（四两） 半夏（一升）乌头（三枚）</p>
<p>　　上九味 咀，以水九升，煮取三升，去滓，分三服。</p>
<p>　　<strong>姜椒汤<br/>　　治胸中积聚痰饮，饮食减少，胃气不足，咳逆呕吐方。</strong></p>
<p>　　姜汁（七分） 川椒（三合） 桂心 附子 甘草（各一两） 橘皮 桔梗 茯苓（各二两）半夏（三两）</p>
<p>　　上九味 咀，以水九升，煮取二升半，去滓纳姜汁，煮取二升，分三服，服三剂止。</p>
<p>　　若饮服大散诸五石丸，必先服此汤，及进黄 丸，佳。（一方不用甘草。</p>
<p>　　<strong>姜附汤<br/>　　治痰冷 气呕沫，胸满短气，头痛，饮食不消化方。</strong></p>
<p>　　生姜（八两） 附子（四两，生用四破）</p>
<p>　　上二味 咀，以水八升，煮取二升，分四服。亦主卒风。</p>
<p>　<strong>　撩膈散<br/>　　治心上结痰饮实寒冷心闷方。</strong></p>
<p>　　瓜丁（二十八枚） 赤小豆（二七枚） 人参 甘草（各一分）</p>
<p>　　上四味治，下筛为末，酒服方寸匕，日二。亦治诸黄。</p>
<p>　　<strong>断膈汤<br/>　　治胸中痰 方。</strong></p>
<p>　　恒山（三两） 甘草 松萝（各一两） 瓜蒂（二十一枚）</p>
<p>　　上四味 咀，以水酒各二升半，煮取一升半，分三服。后渐减之，得快吐后，须服半夏汤。（方见本卷前篇。）</p>
<p>　　<strong>松萝汤<br/>　　治胸中痰积热皆除方。</strong></p>
<p>　　松萝（二两） 乌梅 栀子（各十四枚） 恒山 甘草（各三两）</p>
<p>　　上五味 咀，以酒三升浸一宿，平旦以水三升，煮取一升半，去滓，顿服之。亦可分二服。一服得快吐，即止。</p>
<p>　　<strong>杜蘅汤<br/>　　治吐百病方。</strong></p>
<p>　　杜蘅 松萝（各三两） 瓜丁（二七枚）</p>
<p>　　上三味 咀，以酒一升二合渍二宿，去滓，分二服。若一服即吐者，止。未吐者，重服，相去如人行十里久，令药力尽，服稀糜一升即定。老小用之，亦佳。</p>
<p>　　<strong>蜜煎<br/>　　主寒热方。</strong></p>
<p>　　蜜（五合） 恒山 甘草（各一两，一方用半两）</p>
<p>　　上三味取二味 咀，以水一斗，煮取二升，去滓纳蜜，温服七合，吐即止。不吐，更服七合，勿与冷水。</p>
<p>　　<strong>又方</strong> 蜜（二合） 醋（八合）</p>
<p>　　上二味调和，平旦顿服。须臾猥猥然欲吐， 之，若意中不尽，明旦更服，无不大呕安稳。</p>
<p>　　<strong>治卒头痛如破，非中冷又非中风，其痛是胸膈中痰厥气冲所致，名为厥头痛，吐之即瘥方∶</strong></p>
<p>　　单煮茗作饮二三升许，适冷暖，饮二升，须臾 令吐，吐毕又饮，如此数过。剧者，须吐胆汁乃止。不损人而渴则瘥。</p>
<p>　　<strong>葱白汤<br/>　　治冷热膈痰，发时头痛闷乱，欲吐不得者方。</strong></p>
<p>　　葱白（二七茎） 桃叶（一握，一作枇杷叶） 真珠 恒山 乌头 甘草（各半两）</p>
<p>　　上六味 咀，以酒水各四升和煮，取三升，去滓纳珠末，每服一升，吐即止。</p>
<p>　　<strong>大五饮丸<br/></strong>　　主五种饮∶一曰留饮，水停在心下；二曰 饮，水 在两胁下；三曰痰饮，水在胃中；四曰溢饮，水溢在膈上五脏间；五曰流饮，水在肠间，动摇有声。夫五饮者，由饮酒后及伤寒饮冷水过多所致方。</p>
<p>　　苁蓉 远志 苦参 藜芦 乌贼骨 白术 甘遂 大黄 石膏 栝蒌根 桔梗 半夏 紫菀 前胡 五味子 芒硝 桂心 芫花 大戟 葶苈 黄芩 贝母 人参 茯苓 当归 芍药（各一两） 甘草 恒山 山药 浓朴 细辛 附子（各三分） 巴豆（三十枚）</p>
<p>　　上三十三味治下筛，蜜和丸如梧子大，饮服三丸，日三，稍稍加之，以知为度。</p>
<p>　<strong>　旋复花丸<br/>　　治停痰 饮结在两胁，腹胀满，羸瘦不能食，食不消化，喜唾干呕，大小便或涩或利，腹中摇动作水声，腹内热，口干好饮水浆，卒起头眩欲倒，胁下痛方。</strong></p>
<p>　　旋复花 桂心 枳实 人参（各五分） 甘遂（三分） 吴茱萸 细辛 大黄 黄芩 葶苈 浓朴 芫花 橘皮（各四分） 干姜 芍药 白术（各六分） 茯苓 野狼毒 乌头 石（各八分）</p>
<p>　　上二十味为末，蜜丸如梧子大，酒服五丸，日二。后加以知为度。（《延年方》无白术、野狼毒、蜀椒、杏仁、防葵各三分，地黄四分。）</p>
<p>　　<strong>中军候黑丸<br/>　　治 饮停结，满闷目暗方。</strong></p>
<p>　　芫花（三两），巴豆（八分） 杏仁（五分） 桂心 桔梗（各四分）</p>
<p>　　上五味为末，蜜丸如胡豆，每服三丸，稍增得快下止。</p>
<p>　　<strong>顺流紫丸<br/></strong>　　治心腹积聚，两胁胀满，留饮痰癖，大小便不利，小腹切痛膈上塞方。</p>
<p>　　石膏（五分） 桂心（四分） 巴豆（七枚） 代赭 乌贼骨 半夏（各三分）</p>
<p>　　上六味为末，蜜丸如胡豆，平旦服一丸，加至二丸。（胡洽有藜芦、苁蓉、当归各三分。</p>
<p>　　《范汪方》无石膏、半夏，有当归一分，苁蓉二分，茯苓三分，藜芦五分。）</p>
<p>　　治停痰 饮结在两胁，腹满羸瘦不能饮食，食不消，喜唾干呕，大小便或涩或利方∶</p>
<p>　　旋复花 大黄 附子 茯苓 椒目 桂心 芫花 野狼毒 干姜 芍药 枳实 细辛（各八分）</p>
<p>　　上十二味为末，蜜丸如梧子大，饮下三丸，日三服，后渐增。</p>
<p>　<strong>　治风气膈上痰饮方∶</strong></p>
<p>　　用不开口苦瓠一枚，汤煮三五沸，以物裹熨心膈上。</p>
<p>　　<strong>治结积留饮 囊胸满，饮食不消方∶</strong></p>
<p>　　灸通谷五十壮。</p>
</div>
</div>
<div class="bookvmiddle">
<a href="/guwen/bookv_12774.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12776.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
