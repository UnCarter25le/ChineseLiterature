
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
辽史·列传·卷三十八_古诗文网
</title>
<meta content="◎方技○直鲁古 王白 魏璘 耶律敌鲁 耶律乙不哥孔子称“小道必有可观”，医卜是已。医以济夭札，卜以决犹豫，皆有补于国，有惠于民。前史录而不遗，故传。直鲁古，吐谷浑人。初，太祖破吐谷" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_8700.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left7550" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>列传·卷三十八</b></span>
<a href="javascript:PlayBookv(8700)" style="margin-left:5px;"><img alt="" height="16" id="speakerimgBookv8700" src="/img/speaker.png" width="16"/></a>
<a href="javascript:ShowYizhu(7550)" id="leftbtn7550" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay8700" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%84%b1%e8%84%b1%e7%ad%89">脱脱等</a></p>
<div class="contson">
<p>　　◎方技</p>
<p>　　○直鲁古 王白 魏璘 耶律敌鲁 耶律乙不哥</p>
<p>　　孔子称“小道必有可观”，医卜是已。医以济夭札，卜以决犹豫，皆有补于国，有惠于民。前史录而不遗，故传。</p>
<p>　　直鲁古，吐谷浑人。初，太祖破吐谷浑，一骑士弃橐反射，不中而去。及追兵开橐视之，中得一婴儿，即直鲁古也。因所俘者问其故，乃知射橐者婴之父也。世善医，虽马上视疾，亦知标本。意不欲子为人所得，欲杀之耳。由是进于太祖，淳钦皇后收养之。长亦能医，专事针灸。太宗时，以太医给侍。尝撰《脉诀》、《针灸书》，行于世。年九十卒。</p>
<p>　　王白，冀州人，明天文，善卜筮，晋司天少监，太宗入汴得之。应历十九年，王子只没以事下狱，其母求卜，白曰：“此人当王，未能杀也，毋过忧。”景宗即位，释其罪，封宁王，竟如其言。凡决祸福多此类。保宁中，历彰武、兴国二军节度使。撰《百中歌》行于世。</p>
<p>　　魏璘，不知何郡人，以卜名世，太宗得于汴。天禄元年，上命驰马较迟疾，以为胜负。问王白及璘孰胜，白奏曰：“赤者胜。”璘曰：“臣所见，骢马当胜。”既驰，竟如璘言。上异而问之，白曰：“今日火王，故知赤者胜。”璘曰：“不然，火虽王，而上有烟。以烟察之，青者必胜。”上嘉之。五年，察割谋逆，私卜于璘。璘始卜，谓曰：“大王之数，得一日矣，宜慎之！”及乱，果败。应历中，周兵犯燕，上以胜败问璘。璘曰：“周姓柴也，燕分火也。柴入火，必焚。”其言果验。璘尝为太平王罨撒葛卜僣立事，上闻之，免死，流乌古部。一日，节度使召璘，适有献双鲤者，戏曰：“君卜此鱼何时得食？”璘良久答曰：“公与仆不出今日，有不测祸，奚暇食鱼？”亟命烹之。未及食，寇至，俱遇害。</p>
<p>　　耶律敌鲁，字撒不碗。其先本五院之族，始置宫分，隶焉。敌鲁精于医，察形色即知病原。虽不诊候，有十全功。统和初，为大丞相韩德让所荐，官至节度使。初，枢密使耶律斜轸妻有沉疴，易数医不能治。敌鲁视之曰：“心有蓄热，非药石所及，当以意疗。因其聩，聒之使狂，用泄其毒则可。”于是令大击钲鼓于前。翌日果狂，叫呼怒骂，力极而止，遂愈。治法多此类，人莫能测。年八十卒。</p>
<p>　　耶律乙不哥，字习然，六院郎君褭古直之后。幼好学，尤长于卜筮，不乐仕进。尝为人择葬地曰：“后三日，有牛乘人逐牛过者，即启土。”至期，果一人负乳犊，引牸牛而过。其人曰：“所谓‘牛乘人’者，此也。”遂启土。既葬，吉凶尽如其言。又为失鹰者占曰：“鹰在汝家东北三十里泺西榆上。”往求之，果得。当时占候无不验。</p>
<p>　　论曰：方技，术者也。苟精其业而不畔于道，君子必取焉。直鲁古、王白、耶律敌鲁无大得失，录之宜矣。魏璘为察割卜谋逆，为罨撒葛卜僣立，罪在不贳，虽有寸长，亦奚足取哉。存而弗削，为来者戒。</p>
</div>
</div>
<div class="bookvmiddle">
<a href="/guwen/bookv_8699.aspx">上一章</a>
<a href="/guwen/book_97.aspx" style="border:0px;line-height:27px; height:27px;">目录</a>
<a href="/guwen/bookv_8701.aspx">下一章</a>
</div>
</div>
</div>
<div class="right" id="right7550" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
