
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
辽史·志·卷九_古诗文网
</title>
<meta content="◎地理志三中京道中京大定府，虞为营州，夏属冀州，周在幽州之分。秦郡天下，是为辽西。汉为新安平县。汉末步奚居之，幅员千里，多大山深谷，阻险足以自固。魏武北征，纵兵大战，降者一十余万，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_8631.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>志·卷九</b></span>
<a href="javascript:PlayBookv(8631)" style="margin-left:5px;"><img alt="" height="16" id="speakerimgBookv8631" src="/img/speaker.png" width="16"/></a>
<span id="bookvPlay8631" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%84%b1%e8%84%b1%e7%ad%89">脱脱等</a></p>
<div class="contson">
<p>　　◎地理志三</p>
<p>　　中京道</p>
<p>　　中京大定府，虞为营州，夏属冀州，周在幽州之分。秦郡天下，是为辽西。汉为新安平县。汉末步奚居之，幅员千里，多大山深谷，阻险足以自固。魏武北征，纵兵大战，降者一十余万，去之松漠。其后拓拔氏乘辽建牙于此，当饶乐河水之南，温渝河水之北。唐太宗伐高丽，驻跸于此。部帅苏支从征有功，奚长可度率众内附，为置饶乐都督府。咸通以后，契丹始大，奚族不敢复抗。太祖建国，举族臣属。圣宗尝过七金山土河之滨，南望云气，有郛郭楼阙之状，因议建都。择良工于燕、蓟，董役二岁，郛郭、宫掖、楼阁、府库、市肆廊庑，拟神都之制。统和二十四年，五帐院进故奚王牙帐地。二十五年，城之，实以汉户，号曰中京，府曰大定。皇城中有祖庙，景宗、承天皇后御容殿。城池湫湿，多凿井泄之，人以不便。大同驿以待宋使，朝天馆待新罗使，来宾馆待夏使。有七金山、马盂山、双山、松山、土河。统州十、县九：</p>
<p>　　大定县。白霫故地。以诸国俘户居之。</p>
<p>　　长兴县。本汉宾从县。以诸部人居之。</p>
<p>　　富庶县。本汉新安平地，开泰二年析京民置。</p>
<p>　　劝农县。本汉宾从县地。开泰二年析京民置。</p>
<p>　　文定县。开泰二年析京民置。</p>
<p>　　升平县。开泰二年析京民置。</p>
<p>　　归化县。本汉柳城县地。</p>
<p>　　神水县。本汉徒河县地。开泰二年置。</p>
<p>　　金源县。本唐青山县境。开泰二年析京民置。</p>
<p>　　恩州，怀德军，下，刺史。本汉新安平县地。太宗建州。开泰中，以渤海户实之。初隶永兴宫，后属中京。统县一：</p>
<p>　　恩化县。开泰中渤海人户置。</p>
<p>　　惠州，惠和军，中，刺史。本唐归义州地。太祖俘汉民数百户兔鹿山下，创城居之，置州。属中京，统县一：</p>
<p>　　惠和县。圣宗迁上京惠州民，括诸宫院落帐户置。</p>
<p>　　高州，观察。唐信州之地。万岁通天元年，以契丹室活部置。开泰中，圣宗伐高丽，以俘户置高州。有平顶山、滦河。属中京。统县一：</p>
<p>　　三韩县，辰韩为扶余，弁韩为新罗，马韩为高丽。开泰中，圣宗伐高丽，俘三国之遗人置县。户五千。</p>
<p>　　武安州，观察。唐沃州地。太祖俘民居木叶山下，因建城以迁之，号杏埚新城。复以辽西户益之，更曰新州。统和八年改今名。初刺史，后升。有黄柏岭、袅罗水、个没里水。属中京。统县一：</p>
<p>　　沃野县。</p>
<p>　　利州，中、观察。本中京阜俗县。统和二十六年置刺史州，开泰元年升。属中京。统县一：</p>
<p>　　阜俗县。唐末，契丹渐炽，役使奚人，迁居琵琶川。统和四年置县。初隶彰愍宫，更隶中京。后置州，仍属中京。</p>
<p>　　榆州，高平军，下，刺史。本汉临渝县地。后隶右北平骊城县。唐载初二年，析慎州置黎州，处靺鞨部落，后为奚人所据。太宗南征，横帐解里以所俘镇州民置州，开泰中没入。属中京。统县二：</p>
<p>　　和众县。本新黎县地。</p>
<p>　　永和县。本汉昌城县地。统和二十二年置。</p>
<p>　　泽州，广济军，下，刺史。本汉土垠县地。太祖俘蔚州民，立寨居之，采炼陷河银冶。隶中京留守司。开泰中置泽州。有松亭关、神山、九宫岭、石子岭、泺河、撒河。属中京。统县二：</p>
<p>　　神山县。神山在西南。</p>
<p>　　滦河县。本汉徐无县地。属永兴宫。</p>
<p>　　北安州，兴化军，上，刺史。本汉女祁县地，属上谷郡。晋为冯跋所据。唐为奚王府西省地。圣宗以汉户置北安州。属中京。统县一：</p>
<p>　　兴化县。本汉且居县地。</p>
<p>　　潭州，广润军，下，刺史。本中京之龙山县，开泰中置州，仍属中京。统县一：</p>
<p>　　龙山县。本汉交黎县地。开泰二年以习家寨置。</p>
<p>　　松山州，胜安地，下，刺史。开泰中置。统和八年省，复置。属中京。统县一：</p>
<p>　　松山县。本汉文成县地。边松漠，商贾会冲。开泰二年置县。有松山川。</p>
<p>　　宋王曾《上契丹事》曰：出燕京北门，至望京馆。五十里至顺州。七十里至檀州，渐入山。五十里至金沟馆。将至馆，川原平旷，谓之金沟淀。自此入山，诘曲登陟，无复里堠，但以马行记日，约其里数。九十里至古北口，两傍峻崖，仅容车轨。又度德胜岭，盘道数层，俗名思乡岭，八十里至新馆。过雕窠岭、偏枪岭，四十里至如来馆。过乌泺河，东有滦州，又过摸斗岭，一名渡云岭，芹菜岭，七十里至柳河馆。松亭岭甚险峻，七十里至打造部落馆。东南行五十里至牛山馆。八十里至鹿儿峡馆。过虾蟆岭，九十里至铁桨馆。过石子岭，自此渐出山，七十里至富谷馆。八十里至通天馆，二十里至中京大定府。城垣卑小，方圆才四里许。门但重屋，无筑阇之制。南门曰朱夏，门内通步廊，多坊门。又有市楼四：曰天方、大衢、通闤、望阙。次至大同馆。其门正北曰阳德、阊阖。城内西南隅冈上有寺。城南有园圃，宴射之所。自过古北口，居人草庵板屋，耕种，但无桑柘；所种皆从垅上，虞吹沙所壅。山中长松郁然，深谷中时见畜牧牛马橐驼，多青羊黄豕。</p>
<p>　　成州，兴府军，节度。晋国长公主以媵户置，军曰长庆，隶上京。复改军名。统县一：</p>
<p>　　同昌县。</p>
<p>　　兴中府。本霸州彰武军，节度。古孤竹国。汉柳城县地。慕容皝以柳城之北，龙山之南，福德之地，乃筑龙城，构宫庙，改柳城为龙城县，遂迁都，号曰和龙宫。慕容垂复居焉，后为北跋所灭。元魏取为辽西郡。隋平高保宁，置营州。炀帝废州置柳城郡。唐武德初改营州总管府，寻为都督府。万岁通天中，陷李万荣。神龙初，移府幽州。开元四年，复治柳城。八年，西徙渔阳。十年，还柳城。后为奚所据。太祖平奚及俘燕民，将建城，命韩知方择其处。乃完葺柳城，号霸州彰武军，节度。统和中，制置建、霸、宜、锦、白川等五州。寻落制置，隶积庆宫。后属兴圣宫。重熙十年升兴中府。有大华山、小华山、香高山、麝香崖，天授皇帝刻石在焉，驻龙峪、神射泉、小灵河。统州二、县四：</p>
<p>　　兴中县。本汉柳城县地。太祖掠汉民居此，建霸城县。重熙中置府，更名。</p>
<p>　　营丘县。析霸城置。</p>
<p>　　象雷县。开泰二年以麦务川置。初隶中京。后属。</p>
<p>　　闾山县。本汉且虑县。开泰二年以罗家军置。隶中京，后属。</p>
<p>　　安德州，化平军，下，刺史。以霸州安德县置，来属。统县一：安德县。统和八年析霸城东南龙山徒河境户置。初隶乾州，更属霸州，置州来属。</p>
<p>　　黔州，阜昌军，下，刺史。本汉辽西郡地。太祖平渤海，以所俘户居之，隶黑水河提辖司。安帝置州，析宜、霸二州汉户益之。初隶永兴宫，更隶中京，后置府，来属。统县一：盛吉县。太祖平渤海，俘兴州盛吉县民来居，因置县。</p>
<p>　　宜州，崇义军，上，节度。本辽西累县地。东丹王每秋畋于此。兴宗以定州俘户建州。有坟山，松柏连亘百余里，禁樵采，浚河，累石为堤。隶积庆宫。统县二：</p>
<p>　　弘政县。世宗以定州俘户置。民工织纴，多技巧。</p>
<p>　　闻义县。世宗置。初隶海北州，后来属。</p>
<p>　　锦州，临海军，中，节度。本汉辽东无虑县。慕容皝置西乐县。太祖以汉俘建州。有大胡僧山、小胡僧山、大查牙山、小查牙山、淘河岛。隶弘义宫。统州一、县二：</p>
<p>　　永乐县。</p>
<p>　　安昌县。岩州，保肃军，下，刺史。本汉海阳县地。太祖平渤海，迁汉户杂居兴州境，圣宗于此建城焉。隶弘义宫，来属。统县一：兴城县。</p>
<p>　　川州，长宁军，中，节度。本唐青山州地。太祖弟明王安端置。会同三年，诏为白川州。安端子察割以大逆诛，没入，省曰川州。初隶崇德宫，统和中属文忠王府。统县三：</p>
<p>　　弘理县。统和八年以诸宫提辖司户置。</p>
<p>　　咸康县。</p>
<p>　　宜民县。统和中置。</p>
<p>　　建州，保静军，上，节度。唐武德中，置昌乐县。太祖完葺故垒，置州。汉乾祐元年，故石晋太后诣世宗，求于汉城侧耕垦自赡。许于建州南四十里给地五十顷，营构房室，创立宗庙。州在灵河之南，屡遭水害，圣宗迁于河北康崇州故城。初名武宁军，隶永兴宫，后属敦睦宫。统县二：</p>
<p>　　永霸县。</p>
<p>　　永康县。本唐昌黎县地。</p>
<p>　　来州，归德军，下，节度。圣宗以女直五部岁饥来归，置州居之。初刺史，后升。隶永兴宫。有三州山、六州山、五脂山。统州二、县一：</p>
<p>　　来宾县。本唐来远县地。</p>
<p>　　隰州，平海军，下，刺史。慕容皝置集宁县。圣宗括帐户迁信州，大雪不能进，建城于此，置焉。隶兴圣宫，来属。统县一：海浜县。本汉县。濒海，地多碱卤，置盐场于此。</p>
<p>　　迁州，兴善军，下，刺史。本汉阳乐县地。圣宗平大延琳，迁归州民置，来属。有箭笴山。统县一：迁民县。</p>
<p>　　润州，海阳军，下，刺史。圣宗平大延琳，迁宁州之民居此，置州。统县一：</p>
<p>　　海阳县。本汉阳乐县地，迁润州，本东京城内渤海民户，因叛，移于此。</p>
</div>
</div>
<div class="bookvmiddle">
<a href="/guwen/bookv_8630.aspx">上一章</a>
<a href="/guwen/book_97.aspx" style="border:0px;line-height:27px; height:27px;">目录</a>
<a href="/guwen/bookv_8632.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
