
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
人物志·材理_古诗文网
</title>
<meta content="夫建事立义，莫不须理而定；及其论难，鲜能定之。夫何故哉？盖理多品而人异也。夫理多品则难通，人材异则情诡；情诡难通，则理失而事违也。夫理有四部，明有四家，情有九偏，流有七似，说有三失" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16242.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>材理</b></span>
<a href="javascript:PlayBookv(16242)" style="margin-left:5px;"><img alt="" height="16" id="speakerimgBookv16242" src="/img/speaker.png" width="16"/></a>
<span id="bookvPlay16242" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%88%98%e5%8a%ad">刘劭</a></p>
<div class="contson">
<p>　　夫建事立义，莫不须理而定；及其论难，鲜能定之。夫何故哉？盖理多品而人异也。</p>
<p>　　夫理多品则难通，人材异则情诡；情诡难通，则理失而事违也。</p>
<p>　　夫理有四部，明有四家，情有九偏，流有七似，说有三失，难有六构，通有八能。</p>
<p>　　若夫天地气化，盈气损益，道之理也。法制正事，事之理也。礼教宜适，义之理也。</p>
<p>　　人情枢机，情之理也。</p>
<p>　　四理不同，其于才也，须明而章，明待质而行。是故，质于理合，合而有明，明足见理，理足成家。是故，质性平淡，思心玄微，能通自然，道理之家也；质性警彻，权略机捷，能理烦速，事理之家也；质性和平，能论礼教，辩其得失，义礼之家也；质性机解，推情原意，能适其变，情理之家也。</p>
<p>　　四家之明既异，而有九偏之情；以性犯明，各有得失：</p>
<p>　　刚略之人，不能理微；故其论大体则弘博而高远，历纤理则宕往而疏越。</p>
<p>　　抗厉之人，不能回挠；论法直则括处而公正，说变通则否戾而不入。</p>
<p>　　坚劲之人，好攻其事实；指机理则颖灼而彻尽，涉大道则径露而单持。</p>
<p>　　辩给之人，辞烦而意锐；推人事则精识而穷理，即大义则恢愕而不周。</p>
<p>　　浮沉之人，不能沉思，序疏数则豁达而傲博，立事要则爁炎而不定。</p>
<p>　　浅解之人，不能深难；听辩说则拟锷而愉悦，审精理则掉转而无根。</p>
<p>　　宽恕之人，不能速捷；论仁义则弘详而长雅，趋时务则迟缓而不及。</p>
<p>　　温柔之人，力不休彊；味道则顺适而和畅，拟疑难则濡懦而不尽。</p>
<p>　　好奇之人，横逸而求异；造权谲则倜傥而瑰壮，案清道则诡常而恢迂。</p>
<p>　　所谓性有九偏，各从其心之所可以为理。</p>
<p>　　若乃性不精畅，则流有七似：</p>
<p>　　有漫谈陈说，似有流行者。</p>
<p>　　有理少多端，似若博意者。</p>
<p>　　有回说合意，似若赞解者。</p>
<p>　　有处后持长，从众所安，似能听断者。</p>
<p>　　有避难不应，似若有余，而实不知者。</p>
<p>　　有慕通口解，似悦而不怿者。</p>
<p>　　有因胜情失，穷而称妙，跌则掎跖，实求两解，似理不可屈者。</p>
<p>　　凡此七似，众人之所惑也。</p>
<p>　　夫辩，有理胜，有辞胜。理胜者，正白黑以广论，释微妙而通之。辞胜者，破正理以求异，求异则正失矣。夫九偏之材，有同、有反、有杂。同则相解，反则相非，杂则相恢。故善接论者，度所长而论之；历之不动则不说也，傍无听达则不难也。不善接论者，说之以杂、反；说之以杂、反，则不入矣。善喻者，以一言明数事；不善喻者，百言不明一意；百言不明一意，则不听也。是说之三失也。</p>
<p>　　善难者，务释事本；不善难者，舍本而理末。舍本而理末，则辞构矣。</p>
<p>　　善攻彊者，下其盛锐，扶其本指以渐攻之；不善攻彊者，引其误辞以挫其锐意。挫其锐意，则气构矣。</p>
<p>　　善蹑失者，指其所跌；不善蹑失者，因屈而抵其性。因屈而抵其性，则怨构矣。</p>
<p>　　或常所思求，久乃得之，仓卒谕人；人不速知，则以为难谕。以为难谕，则忿构矣。</p>
<p>　　夫盛难之时，其误难迫；故善难者，征之使还。不善难者，凌而激之，虽欲顾藉，其势无由。其势无由，则妄构矣。</p>
<p>　　凡人心有所思，则耳且不能听，是故并思俱说，竞相制止，欲人之听己。人亦以其方思之故，不了己意，则以为不解。人情莫不讳不解，讳不解则怒构矣。</p>
<p>　　凡此六构，变之所由兴矣。然虽有变构，犹有所得；若说而不难，各陈所见，则莫知所由矣。</p>
<p>　　由此论之，谈而定理者眇矣。必也：聪能听序，思能造端，明能见机，辞能辩意，捷能摄失，守能待攻，攻能夺守，夺能易予。兼此八者，然后乃能通于天下之理，通于天下之理，则能通人矣。不能兼有八美，适有一能，则所达者偏，而所有异目矣。是故：</p>
<p>　　聪能听序，谓之名物之材。</p>
<p>　　思能造端，谓之构架之材。</p>
<p>　　明能见机，谓之达识之材。</p>
<p>　　辞能辩意，谓之赡给之材。</p>
<p>　　捷能摄失，谓之权捷之材。</p>
<p>　　守能待攻，谓之持论之材。</p>
<p>　　攻能夺守，谓之推彻之材。</p>
<p>　　夺能易予，谓之贸说之材。</p>
<p>　　通材之人，既兼此八材，行之以道，与通人言，则同解而心喻；与众人之言，则察色而顺性。虽明包众理，不以尚人；聪叡资给，不以先人。善言出己，理足则止；鄙误在人，过而不迫。写人之所怀，扶人之所能。不以事类犯人之所婟，不以言例及己之所长。说直说变，无所畏恶。采虫声之善音，赞愚人之偶得。夺与有宜，去就不留。方其盛气，折谢不吝；方其胜难，胜而不矜；心平志谕，无士无莫，期于得道而已矣，是可与论经世而理物也。</p>
</div>
</div>
<div class="bookvmiddle">
<a href="/guwen/bookv_16241.aspx">上一章</a>
<a href="/guwen/book_187.aspx" style="border:0px;line-height:27px; height:27px;">目录</a>
<a href="/guwen/bookv_16243.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
