
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
金匮要略·卷中·呕吐哕下利病脉证治十七_古诗文网
</title>
<meta content="（论一首 脉证二十七条 方二十三首）夫呕家有痈脓，不可治呕，脓尽自愈。先呕却渴者，此为欲解；先渴却呕者，为水停心下，此属饮家；呕家本渴，今反不渴者，以心下有支饮故也，此属支饮。问曰" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16732.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷中·呕吐哕下利病脉证治十七</b></span>
<a href="javascript:PlayBookv(16732)" style="margin-left:5px;"><img alt="" height="16" id="speakerimgBookv16732" src="/img/speaker.png" width="16"/></a>
<span id="bookvPlay16732" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e4%bb%b2%e6%99%af">张仲景</a></p>
<div class="contson">
<p>　　（论一首 脉证二十七条 方二十三首）</p>
<p>　　夫呕家有痈脓，不可治呕，脓尽自愈。</p>
<p>　　先呕却渴者，此为欲解；先渴却呕者，为水停心下，此属饮家；呕家本渴，今反不渴者，以心下有支饮故也，此属支饮。</p>
<p>　　问曰：病人脉数，数为热，当消谷引食，而反吐者，何也？师曰：以发其汗，令阳微膈气虚，脉乃数，数为客热，不能消谷，胃中虚冷故也。脉弦者虚也，胃气无余，朝食暮吐，变为胃反。寒在于上，医反下之，今脉反弦，故名曰虚。</p>
<p>　　寸口脉微而数，微则无气，无气则荣虚，荣虚则血不足，血不足则胸中冷。</p>
<p>　　趺阳脉浮而涩，浮则为虚，涩则伤脾，脾伤则不磨，朝食暮吐，暮食朝吐，宿谷不化，名曰胃反。脉紧而涩，其病难治。</p>
<p>　　病人欲吐者，不可下之。</p>
<p>　　哕而腹满，视其前后，知何部不利，利之即愈。</p>
<p>　　呕而胸满者，茱萸汤主之。</p>
<p>　　茱萸汤方</p>
<p>　　吴茱萸一升 人参三两 生姜六两 大枣十二枚</p>
<p>　　右四味，以水五升，煮取三升，温服七合，日三服。</p>
<p>　　干呕，吐诞沫，头痛者，茱萸汤主之。（方见上）</p>
<p>　　呕而肠鸣，心下痞者，半夏泻心汤主之。</p>
<p>　　半夏泻心汤方</p>
<p>　　半夏半升（洗） 黄芩三两 干姜三两 人参三两 黄连一两 大枣十二枚 甘草三两（炙）</p>
<p>　　右七味，以水一斗，煮取六升，去滓再煮，取三升，温服一升，日三服。干呕而利者，黄芩加半夏生姜汤主之。</p>
<p>　　黄芩加半夏生姜汤方</p>
<p>　　黄芩三两 甘草二两（炙） 芍药二两 半夏半升 生姜三两 大枣十二枚</p>
<p>　　右六味，以水一斗，煮取三升，去滓，温服一升，日再，夜一服。</p>
<p>　　诸呕吐，谷不得下者，小半夏汤主之。（方见痰饮中）</p>
<p>　　呕吐而病在膈上，后思水者解，急与之。思水者，猪苓散主之。</p>
<p>　　猪苓散方</p>
<p>　　猪苓 获苓 白术各等分</p>
<p>　　右三味，作为散，饮服方寸匕，日三服。</p>
<p>　　呕而脉弱，小便复利，身有微热，见厥者，难治，四逆汤主之。</p>
<p>　　四逆汤方</p>
<p>　　附子一枚（生用） 干姜一两半 甘草二两（炙）</p>
<p>　　右三味，以水三升，煮取一升二合，去滓，分温再服。强人可大附子一枚，干姜三两。</p>
<p>　　呕而发热者，小柴胡汤主之。</p>
<p>　　小柴胡汤方</p>
<p>　　柴胡半斤 黄芩三两 人参三两 甘草三两 半夏半斤 生姜三两 大枣十二枚</p>
<p>　　右七味，以水一斗二升，煮取六升，去滓再煎，取三升，温服一升，日三服。</p>
<p>　　胃反呕吐者，大半夏汤主之。（《千金》云：治胃反不受食，食入即吐。《外台》云：治呕心下痞硬者）</p>
<p>　　大半夏汤方</p>
<p>　　半夏二升（洗完用） 人参三两 白蜜一升</p>
<p>　　右三昧，以水一斗二升，和蜜扬之二百四十遍，煮取二升半，温服一升，余分再服。</p>
<p>　　食已即吐者，大黄甘草汤主之。（《外台》方，又治吐水）</p>
<p>　　大黄甘草汤方</p>
<p>　　大黄四两 甘草一两</p>
<p>　　右二味，以水三升，煮取一升，分温再服。</p>
<p>　　胃反，吐而渴，欲饮水者，茯苓泽泻汤主之。</p>
<p>　　扶零泽泻汤方（（外台）云：治消渴脉络胃反吐食之，有小麦一升）</p>
<p>　　茯苓半斤 泽泻四两 甘草二两 桂枝二两 白术三两 生姜四两</p>
<p>　　右六味，以水一斗，煮取三升，内泽泻，再煮取二升半，温服八合，日三服。</p>
<p>　　吐后，渴欲得水而贪饮者，文蛤汤主之。兼主微风，脉紧*，头痛。</p>
<p>　　文蛤汤方</p>
<p>　　文蛤五两 麻黄三两 甘草三两 生姜三两 石膏五两 杏仁五十枚 大枣十二枚</p>
<p>　　右七味，以水六升，煮取二升，温服一升，汗出即愈。</p>
<p>　　干呕，吐逆，吐诞沫，半夏干姜散主之。</p>
<p>　　半夏干姜散方</p>
<p>　　半夏 干姜各等分</p>
<p>　　右二味，杵为散，取方寸匕，浆水一升半，煎取七合，顿服之。</p>
<p>　　病人胸中似喘不端，似呕不呕，似哕不哕，彻心中愤愤然无奈者，生姜半夏汤主之。</p>
<p>　　生姜半夏汤方</p>
<p>　　半夏半升 生姜汁一升</p>
<p>　　右二味，以水三升，煮半夏，取二升，内生姜汁，煮取一升半，小冷，分四服，日三夜一服。止，停后服。</p>
<p>　　于呕，哕，若手足厥者，橘皮汤主之。</p>
<p>　　橘皮汤方</p>
<p>　　橘皮四两 生姜半斤</p>
<p>　　右二味，以水七升，煮取三升，温服一升，下咽即愈。</p>
<p>　　哕逆者，橘皮竹茹汤主之。</p>
<p>　　橘皮竹茹汤方</p>
<p>　　橘皮二升 竹茹二升 大枣三十枚 生姜半斤 甘草五两 人参一两</p>
<p>　　右六味，以水一斗，煮取三升，温服一升，日三服。</p>
<p>　　夫六府气绝于外者，手足寒，上气，脚缩；五藏气绝于内者，利不禁，下甚者，手足不仁。</p>
<p>　　下利脉沉弦者，下重；脉大者，为未止；脉微弱数者，为欲自止，虽发热不死。</p>
<p>　　下利手足厥冷，无脉者，灸之不温，若脉不还，反微喘者，死。少阴负趺阳者，为顺也。</p>
<p>　　下利有微热而渴，脉弱者，今自愈。</p>
<p>　　下利脉数，有微热，汗出，今自愈；设脉紧，为未解。</p>
<p>　　下利脉数而渴者，今自愈；设不差，必清脓血，以有热故也。</p>
<p>　　下利脉反弦，发热身汗者，自愈。</p>
<p>　　下利气者，当利其小便。</p>
<p>　　下利，寸脉反浮数，尺中自涩者，必清脓血。</p>
<p>　　下利清谷，不可攻其表，汗出必胀满。</p>
<p>　　下利脉沉而迟，其人面少赤，身有微热，下利清谷者，必郁冒，汗出而解。病人必微厥，所以然者，其面戴阳，下虚故也。</p>
<p>　　下利后脉绝，手足厥冷，日卒 时脉还，手足温者生，脉不还者死。</p>
<p>　　下利腹胀满，身体疼痛者，先温其里，乃攻其表。温里宜四逆汤，攻表直桂枝汤。</p>
<p>　　四逆汤方（见上）</p>
<p>　　桂枝汤方</p>
<p>　　桂枝三两（去皮） 芍药三两 甘草二两（炙） 生姜三两 大枣十二枚</p>
<p>　　右五味，口父 咀，以水七升，微火煮取三升，去滓，适寒温服一升，服已，须臾啜稀粥一升，以助药力，温覆令一时许，遍身架梁微似有汗者益佳，不可令如水淋漓。若一服汗出病差，停后服。</p>
<p>　　下利三部脉皆平，按之心下坚者，急下之，宜大承气扬。</p>
<p>　　下利，脉迟而滑者，实也，利去欲止，急下之，宜大承气汤。</p>
<p>　　下利，脉反滑者，当有所去，下乃愈，宜大承气汤。</p>
<p>　　下利已差，至其年月日时复发者，以病不尽故也，当下之，宜大承气汤。大承气汤方（见痉病中）</p>
<p>　　下利谵语者，有燥屎也，小承气汤主之。</p>
<p>　　小承气汤方</p>
<p>　　大黄四两 厚朴二两（炙） 枳实大者三枚（炙）</p>
<p>　　右三昧，以水四升，煮取一升二合，之滓，分温二服。（得利则止）</p>
<p>　　下利便脓血者，桃花汤主之。</p>
<p>　　桃花汤方</p>
<p>　　赤石脂一斤（一半封、一半筛末） 干姜一两 粳米一升</p>
<p>　　右三昧，以水七升，煮米令熟，去滓，温服七合，内赤石脂末方寸匕，日三服，若一服愈，余勿服。</p>
<p>　　热利下重者，白头翁汤主之。</p>
<p>　　白头翁汤方</p>
<p>　　白头翁二两 黄连三两 黄柏三两 秦皮三两</p>
<p>　　右四味，以水七升，煮取二升，去滓，温服一升。不愈，更服。</p>
<p>　　下利后，更烦，按之心下濡者，为虚烦也，栀子豉汤主之。</p>
<p>　　栀子豉汤</p>
<p>　　桅于十四枚 香豉四合（绵裹）</p>
<p>　　右二味，以水四升，先煮栀子，得二升半，内豉，煮取一升半，去滓，分二服，温进一服，得吐则止。</p>
<p>　　下利清谷，里寒外热，汗出而厥者，通脉四逆汤主之。</p>
<p>　　通脉四道汤方</p>
<p>　　附子大者一枚（生用） 干姜三两（强人可四两） 甘草二两（炙）</p>
<p>　　右三昧，以水三升，煮取一斤二合，去滓，分温再服。</p>
<p>　　下利肺痈，紫参汤主之。</p>
<p>　　紫参汤方</p>
<p>　　紫参半斤 甘草三两</p>
<p>　　右二味，以水五升，先煮紫参，取二升，内甘草，煮取一升半，分温三服。（疑非仲景方）</p>
<p>　　气利，诃梨勒散主之。</p>
<p>　　诃梨勒散方</p>
<p>　　诃梨勒十枚（煨）</p>
<p>　　右一味为散，粥饮和，顿服。（疑非仲景方）</p>
<p>　　附方</p>
<p>　　《千金翼》小承气汤：治大便不通，哕，数谵语。（方见上）</p>
<p>　　《外台》黄芩汤：治干呕下利。</p>
<p>　　黄芩三两 人参三两 干姜三两 桂枝一两 大枣十二枚 半夏半升</p>
<p>　　右六味，以水七升，煮取三升，温分三服。</p>
</div>
</div>
<div class="bookvmiddle">
<a href="/guwen/bookv_16731.aspx">上一章</a>
<a href="/guwen/book_193.aspx" style="border:0px;line-height:27px; height:27px;">目录</a>
<a href="/guwen/bookv_16733.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
