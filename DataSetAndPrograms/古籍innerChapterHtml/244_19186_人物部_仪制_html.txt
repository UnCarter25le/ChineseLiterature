
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·人物部·仪制_古诗文网
</title>
<meta content="黄屋左纛黄屋，黄盖也。左纛，以牦牛尾为旗纛，列之左也。羽葆聚五采羽为幢，建于车上，天子之仪卫也。九旗画日月曰常，画蛟龙曰旗。通帛曰旃，杂帛曰物。画熊虎曰旗，画鸟隼曰鴋，画龟龙曰旐。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19186.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>人物部·仪制</b></span>
<a href="javascript:PlayBookv(19186)" style="margin-left:5px;"><img alt="" height="16" id="speakerimgBookv19186" src="/img/speaker.png" width="16"/></a>
<span id="bookvPlay19186" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>黄屋左纛</strong></p>
<p>　　黄屋，黄盖也。左纛，以牦牛尾为旗纛，列之左也。</p>
<p>　　<strong>羽葆</strong></p>
<p>　　聚五采羽为幢，建于车上，天子之仪卫也。</p>
<p>　　<strong>九旗</strong></p>
<p>　　画日月曰常，画蛟龙曰旗。通帛曰旃，杂帛曰物。画熊虎曰旗，画鸟隼曰鴋，画龟龙曰旐。金羽曰旞，析羽曰旌。</p>
<p>　　<strong>卤簿</strong></p>
<p>　　车驾出行，羽仪导护，谓之卤簿。卤，大盾也，所以捍蔽，部位之次，皆着之于簿。五兵盾在外，余兵在内。以大盾领一部之人，故名卤簿。</p>
<p>　　<strong>髦头</strong></p>
<p>　　武祖问髦头之义，彭权对曰：“《秦纪》云：国有奇怪，触山截水，无不崩溃，惟畏髦头。故使武士服之，卫至尊也。”</p>
<p>　　<strong>传国玺</strong></p>
<p>　　秦始皇以卞和玉制传国玺，命李斯篆文。其文曰：“受命于天，既寿永昌。”相传卞和玉制为三印，一传国玺，一天师印，一茅山道士印。</p>
<p>　　<strong>十二章</strong></p>
<p>　　日、月、星、辰、山龙、华虫六者绘之于衣，宗彝、藻、火、粉米、黼、黻绣之于裳，所谓十二章也。华虫，雉也。宗彝，虎蜼。藻，水草。黼，若斧形，取其断也。黻，为两巳相背，取其辨也。</p>
<p>　　<strong>皇后六服</strong></p>
<p>　　袆衣（袆音挥。色玄，刻绘为翚。从王祭先王之服。翚亦音辉）。</p>
<p>　　揄狄（揄音遥。色青，刻绘为揄。从王祭先公之服）。</p>
<p>　　阙狄（色赤。刻绘为之。从王祭群小祀之服）。</p>
<p>　　鞠衣（色黄。告桑之服）。展衣（色白。以礼见王及宾客之服）。</p>
<p>　　禒衣（色黑。进御见王之服）。</p>
<p>　　<strong>九门</strong></p>
<p>　　天子一关门，二远郊门，三近郊门，四城门，五皋门，六库门，七雉门，八应门，九路门。</p>
<p>　　<strong>丹墀</strong></p>
<p>　　《西京赋》曰：“右平左，青琐丹墀。”（注：天子赤墀列为九级，中分左右，有齿介之，右则平之，令辇得上阶也。）</p>
<p>　　<strong>尺一</strong></p>
<p>　　天子诏曰尺一。汉制：简一尺一寸。中行说教匈奴以尺二演示文稿汉。</p>
<p>　　<strong>金根车</strong></p>
<p>　　天子所乘之车曰金根，驾六马。有五色安车，有五色立车，各一，皆驾四马，是为五时副车。</p>
<p>　　<strong>鹤禁</strong></p>
<p>　　太子所居之宫，白鹤守之，凡人不得辄入，故曰鹤禁。</p>
<p>　　<strong>九府圜法</strong></p>
<p>　　圜法，即钱法也。天子九府，曰泉府、大府、王府、内府、外府、天府、职内、职金、职币，皆掌钱帛之府也。</p>
<p>　　<strong>五库</strong></p>
<p>　　天子五库，曰车库、兵库、祭器库、乐器库、宴器库。</p>
<p>　　<strong>黼扆</strong></p>
<p>　　天子坐，则黼扆列在后，如背负之也。黼扆，形如屏风，画斧而无柄，设而不用，取金斧断割之义。</p>
<p>　　<strong>象魏</strong></p>
<p>　　宫门双阙悬法象，其状巍然高大，曰象魏。</p>
<p>　　<strong>列土分茅</strong></p>
<p>　　天子大社，以五色土为坛，封诸侯，各以其色与之，帱以黄土（黄取王者覆被四方之义），苴以白茅（白茅取其洁也），归而立社，谓之列土分茅。</p>
<p>　　<strong>枫宸</strong></p>
<p>　　汉宫殿前多植枫树，故曰枫宸。一名紫宸。</p>
<p>　　<strong>罘罳</strong></p>
<p>　　（音环思 注：罘罳，伏思也。）</p>
<p>　　君退至内廷，思维机务，故曰罘罳。</p>
<p>　　<strong>金马</strong></p>
<p>　　汉武帝得大宛马，以铜铸其像，立于署门，名金马门。《扬雄传》：“历金马，上玉堂。”金马，翰林官称玉堂金马。</p>
<p>　　<strong>黄牛白腹</strong></p>
<p>　　公孙述废铜钱置铁钱。蜀中童谣曰：“黄牛白腹，五铢当复。”言王莽称黄，述自号白。五铢，汉钱也。言天下当复还刘氏。</p>
<p>　　<strong>两观</strong></p>
<p>　　古者帝王每门树两观于其前，所以标表宫门也。其上可居，登之可以观远，故谓之观。</p>
<p>　　<strong>琼林、大盈</strong></p>
<p>　　唐德宗起琼林、大盈等库，以储私钱。陆贽谏，不听。后朱泚之乱，罄于兵火。</p>
<p>　　<strong>泽宫</strong></p>
<p>　　天子习射之地。泽，取择贤之义也。</p>
<p>　　<strong>水晶宫</strong></p>
<p>　　大秦国中有五宫殿，皆以水晶为柱，故名水晶宫。</p>
<p>　　<strong>桥门</strong></p>
<p>　　汉明帝幸辟雍，冠带缙绅之人，环桥门而观者，以亿万计。</p>
<p>　　<strong>虎闱</strong></p>
<p>　　晋武帝临辟雍，立国子监以育士庶，名之曰虎闱，又名虎观。</p>
<p>　　<strong>石渠</strong></p>
<p>　　汉施雠，甘露中拜博士，与五经诸儒，论异同于石渠阁。</p>
<p>　　<strong>凤诏</strong></p>
<p>　　后赵石季龙，置戏马观，观上安诏书，用五色纸，衔于木凤口而颁行之。凤五色漆画，咮脚皆用金。</p>
<p>　　<strong>紫泥</strong></p>
<p>　　阶州武都紫水有泥，其色紫而粘，贡之，用封玺书，故诏诰曰紫泥封。</p>
<p>　　<strong>黄麻</strong></p>
<p>　　敕书旧用白纸，唐高宗以白纸多蠹，改用黄麻。拜除将相，其制书皆用黄麻。黄麻者，以黄櫱染纸，取其辟蠹也。</p>
<p>　　<strong>内官</strong></p>
<p>　　成周始为寺人。秦始皇初立中车府，置令。魏文帝置殿中制监。隋置内侍省，始以监为太监，加少监、监正。秦六局，置尚衣、尚冠等官。</p>
<p>　　<strong>仪仗</strong></p>
<p>　　神农始为仪仗，秦汉始为导护，五代始为宫中导从。黄帝制钺，秦始皇改为锽（即斧）。晋武帝制干枪，元帝加仪刀、仪锽、斑剑。</p>
<p>　　黄帝制麾、制曲盖。吕尚制华盖。黄帝始警跸。周制鸣鞭。黄帝制旗，天子出，大牙建于前。周制：树旗表门。陶谷始备岳渎、日星、龙象、大神诸旗。</p>
<p>　　尧始制车驾，周改鸾驾。</p>
<p>　　晋文公制左右虞侯掖驾。汉武帝佽飞驾前。周公始制属车悬豹尾。唐始加豹尾于卤簿。</p>
<p>　　周公置记里鼓车。隋文帝制行漏车。秦始皇兼车服始饰器为金根车，上施华盖相风鸟，制辟恶车前导，更定大驾、法驾。周制：步辇以人组挽。秦始皇去其轮为舆，以人荷。汉制后宫羊车以人牵。宋制檐子以竿牵。汉制皇屋。宋制棕榈屋，即逍遥车。</p>
<p>　　汉武帝制十二障扇。唐玄宗制上殿索扇，阎则先奏，以宦官升陛执扇。</p>
<p>　　<strong>戒不虞</strong></p>
<p>　　《汉官仪》：属车八十一乘，作三行。《尚书》：“御史乘之。”最后一乘悬豹尾于竿，豹尾过后，执金吾方罢屯解围，所以戒不虞也。</p>
</div>
</div>
<div class="bookvmiddle">
<a href="/guwen/bookv_19185.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19187.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
