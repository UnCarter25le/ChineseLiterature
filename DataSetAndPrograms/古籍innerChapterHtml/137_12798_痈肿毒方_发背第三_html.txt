
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·痈肿毒方·发背第三_古诗文网
</title>
<meta content="（论一首 方十五首）论曰∶凡发背皆因服食五石寒食更生散所致，亦有单服钟乳而发者，有上世服之者，其候率多于背两胛间。初起如粟米大，或痛或痒，仍作赤色。人初不以为事，日渐长大，不过十日" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12798.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>痈肿毒方·发背第三</b></span>
<a href="javascript:PlayBookv(12798)" style="margin-left:5px;"><img alt="" height="16" id="speakerimgBookv12798" src="/img/speaker.png" width="16"/></a>
<span id="bookvPlay12798" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（论一首 方十五首）</span></p>
<p>　　论曰∶凡发背皆因服食五石寒食更生散所致，亦有单服钟乳而发者，有上世服之者，其候率多于背两胛间。初起如粟米大，或痛或痒，仍作赤色。人初不以为事，日渐长大，不过十日遂至于死。其临困之时，已阔三寸，高一寸，疮有数十孔，以手按之，诸孔中皆脓出。</p>
<p>　　寻时失音，所以养生者，小觉背上痒痛有异，即火急取净土水和如泥，捻作饼子，浓二分，阔一寸半，以粗艾大作炷，灸泥饼子贴着疮上灸之，一炷一易饼子。若粟米大时，可灸七饼即瘥。如榆荚大，灸七七饼炷即瘥。如钱大，可日夜灸之，不限炷数，仍服五香连翘汤。（方见本卷痈疽门中。）及铁浆诸药攻之乃愈。又法，诸发背未作大脓，可以冷水射之，浸石令冷熨之，日夜不住，瘥止。此病忌面酒五辛等。亦有当两肩上发者。</p>
<p>　　凡服石人，皆须劳役四体无令自安，如不尔者，多有发动。亦不得随便恣意取暖，称已适情，必须遗欲以取寒冻。虽当时不宁，于后在身多有所益，无发动之虑耳。</p>
<p>　　凡肿起背胛间，头白如黍粟，四边相连，肿赤黑，令人闷乱，即名发背也。禁房室、肉酒、面蒜。若不灸治，即入内杀人。若灸当疮上七八百壮。有人不识，多作杂肿治者皆死。</p>
<p><strong>　　治发背及痈肿已溃未溃方∶</strong></p>
<p>　　用香豉三升少与水和，熟捣成如薄泥，根据肿作饼子，浓三分以上，有孔勿覆孔中，布豉饼以艾列其上灸之使温，温而热勿令破肉，如热痛即急易之，患当减，快得安稳，一日二度灸之。如先有疮孔，孔中得汁出瘥。</p>
<p>　<strong>　治痈疽发背已溃、未溃及诸肿毒方∶</strong></p>
<p>　　栝蒌根 榆白皮 胡燕窠 鼠坌土（各等分）</p>
<p>　　上四味为末，以女人月经衣水洗，取汁和如泥封肿上，干即易。溃者，四面封之，已觉即封，从一日至五日令瘥。</p>
<p>　　<strong>治发背，背上初欲结痈方∶</strong></p>
<p>　　大黄 升麻 黄芩 甘草（各三两） 栀子（三七枚）</p>
<p>　　上五味 咀，以水九升，煮取三升，分二服，取快利便止，不利更进。</p>
<p>　<strong>　内补散<br/>　　治痈疽发背已溃，排脓生肉方。</strong></p>
<p>　　当归 桂心（各二两） 人参 川芎 浓朴 防风 甘草 白芷 桔梗（各一两）</p>
<p>　　上九味治下筛，酒服方寸匕，日三夜二。未瘥更服勿绝。（《外台》无防风、甘草、白芷）</p>
<p>　<strong>　又方 治痈疽发背方。</strong></p>
<p>　　蜀椒 干姜 黄芩 人参（各二分） 桂心（一分） 白蔹 甘草 附子 防风（各一两）川芎（二两） 小豆（一合半）</p>
<p>　　上十一味治下筛，酒服方寸匕，日三夜二。</p>
<p>　　<strong>李根皮散<br/>　　治痈疽发背及小小瘰 方。</strong></p>
<p>　　李根皮（一升） 栝蒌根 半夏（各五两） 通草 白蔹 桔梗 浓朴 黄芩 附子（各一两） 甘草 当归（各二两） 葛根（三两） 桂心 芍药（各四两） 川芎（六两）</p>
<p>　　上十五味治筛，酒服方寸匕，日三。疮大困者，夜再服之。曾有人患骨从疮中出，兼有三十余痈疖，服此散瘥。</p>
<p>　<strong>　大内塞排脓散<br/></strong>　　<strong>治发背痈肿，经年瘥后复发，此因大风或结气在内，经脉闭塞至夏月以来出攻于背，久不治，积聚作脓血为疮内漏方。</strong></p>
<p>　　山茱萸 五味子 茯苓 干姜（各一分） 甘草 石斛 人参 桂心 芍药（各三分） 巴戟天 麦门冬 干地黄 肉苁蓉 远志（各八分） 当归 石苇 川芎（各四分） 附子（二分）地胆 ?</p>
<p>　　上二十味治下筛，酒服方寸匕，日三夜一。稍加之。长服终身不患痈疖。</p>
<p>　<strong>　治发背方∶</strong></p>
<p>　　用乱发灰，酒服方寸匕，亦治瘭疽。</p>
<p>　　<strong>又方</strong> 猪脂敷上，日四五度，亦治发乳。（《救急方》云∶取猪羊脂切作片，冷水浸贴上，暖易之，五六十片，瘥。若初贴，少许即寒，寒定好眠甚妙）。</p>
<p>　<strong>　又方</strong> 三年醋滓，微火煎令稠，和牛脂敷上。</p>
<p>　　<strong>又方</strong> 猪狗牙烧灰，醋和敷上，日三四易。</p>
<p>　　<strong>又方</strong> 烧古蚌灰，以鸡子白和敷之，日三易。</p>
<p>　　<strong>又方</strong> 饮铁浆二升，取利，（见本论中）。</p>
<p><strong>　　又方</strong> 蛇头灰醋和敷，日三易。</p>
<p>　　<strong>又方</strong> 烧鹿角灰，醋和敷之，日四五易。</p>
</div>
</div>
<div class="bookvmiddle">
<a href="/guwen/bookv_12797.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12799.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
