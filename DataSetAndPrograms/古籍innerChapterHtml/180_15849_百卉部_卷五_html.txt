
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·百卉部·卷五_古诗文网
</title>
<meta content="○{艹富}《尔雅》曰：葍，{艹富}。(大叶，白华。根如指，正白，可啖，葍，方服切。{艹富}，音富。)又曰：葍，藑茅。(葍华有赤者为蔓，葍一种耳，亦如{艹陵}、苕，华黄白异名也。藑，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15849.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>百卉部·卷五</b></span>
<a href="javascript:PlayBookv(15849)" style="margin-left:5px;"><img alt="" height="16" id="speakerimgBookv15849" src="/img/speaker.png" width="16"/></a>
<span id="bookvPlay15849" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○{艹富}</p>
<p>　　《尔雅》曰：葍，{艹富}。(大叶，白华。根如指，正白，可啖，葍，方服切。{艹富}，音富。)</p>
<p>　　又曰：葍，藑茅。(葍华有赤者为蔓，葍一种耳，亦如{艹陵}、苕，华黄白异名也。藑，巨营切。)</p>
<p>　　《毛诗·鸿雅》曰：我行其野，言彩其葍。(《毛诗》云：恶菜也。《诗义疏》曰：河内关中谓葍为葍，兖、幽州谓之燕葍，一名爵弁，一名藑。根正白，著熟热灰中温灰中温啖，饥荒可蒸以御饥。汉祭甘泉或用之。其华有两种，叶细而行赤，有臭气也。)</p>
<p>　　《广雅》曰：乌麮，(愆许切。)葍也。</p>
<p>　　《说文》曰：藑茅，葍也。一曰舜。从草，敻声。葍，{艹富}也。{艹富}，从草富声。葍，从草畐声。</p>
<p>　　《风土记》曰：葍，蔓生，被树而升。紫黄色，大如牛角，二三同蒂，长七八尺，味甜如蜜。</p>
<p>　　○苹</p>
<p>　　《尔雅》曰：苹，藾萧。(郭璞曰：今藾蒿也，初生可食。)</p>
<p>　　《毛诗·鹿鸣》曰：呦呦鹿鸣，食野之苹。(郑玄云：藾萧也。《诗义疏》云：藾萧，叶青白色，茎似蓍而轻脆，始生者可食，亦可蒸也。)</p>
<p>　　○商蕀</p>
<p>　　《尔雅》曰：髦，颠蕀。(孙炎曰：一名白棘。郭璞症曰：细叶，有刺，蔓生，一名商蕀。《广雅》云：女木也。)</p>
<p>　　○窃衣</p>
<p>　　《尔雅》曰：蘮蒘，窃衣。(孙炎曰：江淮间食之。其花着人衣，故曰窃衣。郭璞曰：似芹，可食，实大如麦，两两相合，有毛，著人衣。)</p>
<p>　　○芣莒</p>
<p>　　《尔雅》曰：芣莒，马舄。马舄，车前也。(郭璞症曰：今车前草，大叶，长穗，好生道边，江东呼虾蟆衣。《周书》所载同名耳，非此芣莒。)</p>
<p>　　《广雅》曰：芣莒，当道、马舄。</p>
<p>　　《毛诗·关雎》曰：《芣莒》，后妃之德也。彩彩芣(音浮。)莒，薄言彩之。(毛云：芣莒，车前，大叶，好生道边也，宜怀妊焉。)</p>
<p>　　《神仙服食经》曰：车前实，雷之精也。服之形化。八月彩地衣。地衣者，车前实也。</p>
<p>　　《本草经》曰：车前实，一名当道，一名牛舌。</p>
<p>　　○藜</p>
<p>　　《毛诗·嘉鱼》曰：南山有台，北山有莱。</p>
<p>　　《诗义疏》曰：莱，藜也。茎叶皆似王刍。今兖州蒸以为茹，谓之莱。而谯沛人谓鸡苏为来。故《三仓》云：莱，茱萸。此二草异而名同。</p>
<p>　　《礼记·月令》曰：孟春行夏令，则藜莠，蓬蒿并兴。</p>
<p>　　《家语》曰：子路见孔子，曰："负重涉远，不择地而休；家贫亲老，不择禄而仕。昔者由也，事二亲之时，常食藜藿之实，而为负米百里之外。亲殁之后，南游，从车百乘，积粟万锺，累姻狞蘘坐，列鼎而食。愿欲食藜藿，为亲负米，不可复得也！"</p>
<p>　　又曰：楚昭王聘孔子，孔子往拜，礼也。路出於陈、蔡。陈、蔡大夫日相与谋曰："孔子贤圣，其所刺讥，皆中诸侯之病。若用於楚，陈、蔡危矣！"遂使兵拒孔子。孔子不得行，绝粮七日，外无道所通，藜羹不充，从者病。孔子愈慷慨讲诵，弦歌不圣。</p>
<p>　　又曰：曾参，后母遇之无恩，而供养不圣。及其妻为藜蒸不熟，因出之。人曰："非七出也。"答曰："藜羹，小物耳。吾欲熟，而不用吾命，况大事乎？"遂出之。</p>
<p>　　《山海经》曰：泰山有草焉，名曰藜，如荻，可以为疽。(郭璞注曰：为，治也。)</p>
<p>　　虞盘佑《孝子传》曰：曾子以藜蒸不熟遣妻。</p>
<p>　　《庄子》曰：孔子穷於陈、蔡间，七日不食，藜羹不糁，颜色甚惫。</p>
<p>　　又曰：子贡乘大马，中绀而表素，轩车不容巷，往见原宪。原宪华冠屣履，杖藜应门。子贡曰："嘻，先生何病也！"</p>
<p>　　《韩子》曰：尧之王天下也，粝梁之食，藜藿之羹。</p>
<p>　　○王萯(音负)</p>
<p>　　《礼记·月令》曰：孟夏之月，王萯生。(蔡邕《章句》曰：萯，草名也，生於陵也。)</p>
<p>　　○藋(徒吊切)</p>
<p>　　《尔雅》曰：拜蔏，(音商。)藋。(蒿藋，亦似藜。)</p>
<p>　　《广雅》曰：芾，藋。</p>
<p>　　《淮南子》曰：藜藋需而长，日加四寸，不可以为栌栋。</p>
<p>　　○戒火</p>
<p>　　《南越志》曰：广州有大树，可以御火，山北谓之慎火。或多种屋上，以防火也。但南方无霜雪，其花不凋，故生而成树耳。</p>
<p>　　《本草经》曰：景天，一名戒火，一名水母花，主明目轻身。</p>
<p>　　○胡枲</p>
<p>　　《尔雅》曰：菤耳，苓耳。(《广雅》云：枲耳也，亦云胡枲也。江东呼为常枲。或曰苓耳。形似鼠耳，丛生如盘。)</p>
<p>　　《广雅》曰：一名枲耳。</p>
<p>　　《毛诗·关雎·卷耳》曰：彩彩卷耳，不盈顷筐。(毛云：苓耳。)</p>
<p>　　《诗义疏》曰：苓耳，叶青白，似胡荽。白华细叶，茎蔓生。可为茹，滑而少味。四月中生子，如妇人耳珰，谓之珰草，幽州谓之爵耳。</p>
<p>　　《博物志》曰：洛中人有驱羊入蜀者，胡葸子着羊毛，中国人取种，因名羊负来。</p>
<p>　　○卷施</p>
<p>　　《尔雅》曰：卷施草，拔心不世。(宿莽也，《离骚》云。)</p>
<p>　　《南越志》曰：宁乡县，草多卷施，江淮间谓之宿莽。</p>
<p>　　○蔷薇</p>
<p>　　《神农本草》曰：蔷薇，一名牛膝，一名蔷麻。</p>
<p>　　《吴氏本草》曰：蔷薇，一名牛勒，一名牛膝，一名蔷薇，一名山枣。</p>
<p>　　○茿</p>
<p>　　《尔雅》曰：竹萹，(匹善切。)蓄。(郭璞症曰：似小藜，赤茎节，好生道旁。可食，又杀虫。)</p>
<p>　　《说文》曰：萹，茿也，从草扁声。</p>
<p>　　《本草经》曰：萹，萹蓄，一名萹竹。</p>
<p>　　《吴氏本草》曰：萹蓄，一名畜辩，一名萹蔓。</p>
<p>　　○鬼目</p>
<p>　　《尔雅》曰：符，鬼目。(郭璞注曰：匠箔东有鬼目草，茎似葛，叶圆而毛。子如耳珰，赤色丛生。)</p>
<p>　　《吴志》曰：建业有鬼目菜，於工人黄狗家，生依枣树，长丈馀，茎广四寸，厚二分。</p>
<p>　　《本草经》曰：鬼目，一名东方宿，一名连虫，陆名羊蹄。</p>
<p>　　○复盆</p>
<p>　　《尔雅》曰：茥，(苦圭切。)蒛(去悦切。)葐。(郭璞注曰：复盆也，实似莓而小，亦可食。孙炎曰：青州曰茥。)</p>
<p>　　《广雅》曰：蒛葐，陆英梅也。</p>
<p>　　《抱朴子》曰：俗人见方用蒛葐、复葐，谓之瓦器。近易之草，或不知蓬累一名陵{藟系}。</p>
<p>　　《甄氏本草》曰：复葐子，一名马瘘，一名陆荆。</p>
<p>　　○酢浆</p>
<p>　　《尔雅》曰：葴，寒浆。(今酸浆草，江东呼曰苦葴。音针。)</p>
<p>　　《本草》曰：酢浆，一名酸浆，平寒无毒，生川泽，及人家田园中。治热烦满，定志益气，利水道。产难，吞其实，立产。</p>
<p>　　《吴氏本草》曰：酸浆，一名酢浆。</p>
<p>　　○稂</p>
<p>　　《尔雅》曰：稂，童粱也。(稂，莠类也。)</p>
<p>　　《国语》曰：季文子相宣、成，尾骭帛之妾，无食粟之马。仲孙损斨曰："不华国也？"文子曰："吾闻以德荣为华，不闻以妾与马。"献子闻，囚之七日。自是妾衣七升之布，马食稂莠。文子曰："过而能改，民之上也！"(夫达曰仲孙他，孟献子庶子。)</p>
<p>　　《毛诗·曹·蜉蝣·下泉》曰：冽彼下泉，浸彼苞稂。(稂同粱也。)</p>
<p>　　又《大田》曰：不稂不莠，去其暝螣。</p>
<p>　　《诗义疏》曰：禾粟秀为穗，而成崱嶷，如骨之童稂。</p>
<p>　　○莠</p>
<p>　　《毛诗·甫田》曰：无田甫田，维莠骄骄。(甫，大也。大田过度，而无人功，终不能获。)无思远人，劳心忉忉。</p>
<p>　　《韦曜问答》曰："甫田维莠，今何草？"答曰："今之狗尾也。"</p>
<p>　　《左传·襄六》曰：郑公孙挥过伯有氏，其门上生莠，子羽曰："其莠犹在乎？"(以莠喻伯有。伯有侈，知其不能久存。)</p>
<p>　　《晋书》曰：明帝时，王如举兵作乱，令人种禾，禾悉变莠。俄而军败，降於王敦，为敦所杀。</p>
<p>　　○绶</p>
<p>　　《尔雅》曰：虉，绶。(小草，有杂色，似绶。虉，五雁切。)</p>
<p>　　《毛诗义疏》曰：虉，五色，作绶文，故曰绶草。</p>
<p>　　○台</p>
<p>　　《尔雅》曰：台，夫须。(台可以为御雨笠。)</p>
<p>　　《毛诗·嘉鱼》曰：《南山有台》，乐得贤也。南山有台，北山有莱。(台，夫须也。菜，草也。山有草木，以自复盖，成其高大。喻人君有贤臣，以自尊显。)</p>
<p>　　《毛诗义疏》曰：旧说莎草也，可为蓑笠，故曰台笠缁撮。或云台草，有皮，坚细滑致，可为簦笠。南土多有。</p>
<p>　　《纂文》曰：台，一曰山莎，可作笠。</p>
<p>　　○皋芦</p>
<p>　　《南越志》曰：龙川县有皋芦草，叶似茗，味苦涩，土人以为饮。今南海谓过罗，或曰拘罗。</p>
<p>　　○翘摇</p>
<p>　　《尔雅》曰：柱夫摇车。(郭璞注曰：蔓生，细叶，紫花，可食。今俗呼翘摇车。)</p>
<p>　　○土瓜</p>
<p>　　《尔雅》曰：菲，蒠菜。</p>
<p>　　又曰：菲，芴。(郭氏云：菲草生下湿地，似芜菁，华紫赤色，可食。郭璞注曰：即土瓜。孙炎曰：菲，葍类。芴音物。)</p>
<p>　　《毛诗》曰：彩葑彩菲，尾馛下体。(《毛诗》曰：茏，须也。菲，芴也。《诗义蔬》曰：菲似葍，茎粗叶厚而长，有毛。三月中蒸为茹，滑美。亦可作羹。幽州人谓之芴。《尔雅》谓蒠菜。今河内谓之宿菜也。又，《毛诗》郑笺云：此二菜者，蔓菁与葛之类也，皆上下可食。然而其根有恶时也。)</p>
<p>　　《广雅》曰：土苽，芴也。(《本草》云：王苽，一名土苽。)</p>
<p>　　崔实《四民月令》曰：二月尽，三月，可彩土苽根。</p>
<p>　　○菌</p>
<p>　　《尔雅》曰：中馗，菌。(郭璞症曰：地蕈也，似盖，匠箔痘憎为土菌，亦曰馗厨，可啖之。)小者，菌。(注：大小异名。)</p>
<p>　　《列子》曰：朝菌不知晦朔。朽穰之上，有菌芝者，生於朝，死於晦。</p>
<p>　　《庄子》曰：朝菌不知晦朔。(司马曰：大芝也。天阴时生粪土，日见时萎，故不知月始终。)</p>
<p>　　《吕氏春秋》曰：菜之美者，骆越之菌。</p>
<p>　　《说苑》曰：雍门周对孟常君曰："夫以秦楚之强，而报於弱薛，譬犹磨萧斧而伐朝菌也。</p>
<p>　　《博物志》曰：江南诸山郡中，大木断倒者，经春夏生菌，谓之椹。食之有味，而忽有毒，杀人。云此物往往自有毒者。或云蛇所着之枫树生者，啖之令人笑，不得止。治之，饮土桨多愈。</p>
<p>　　《风土记》曰："阳羡袁君庙有祈雨者，则祝称神命，常赐芝草。草菌也。便以神前酒杯灌地，以大羹杯复之。有须，发杯，而菌生。今犹然。</p>
<p>　　《异苑》曰：交州诸郡有菌，以叶途人躯，便举体菌生。生既遍，便就朽烂，肌肉消腐。</p>
<p>　　○承露</p>
<p>　　《尔雅》曰：蔠葵，蘩露。(郭璞曰：承露也。大茎，小叶，花紫黄色。蔠音终。)</p>
<p>　　《陈留耆旧传》曰：梁垣牧为郡功曹，与君归乡，为赤眉所得。贼将啖之。牧求先。贼长义而释牧，送蘩露实一斛。</p>
<p>　　○扶老</p>
<p>　　《汝南先贤传》曰：蔡顺，事母至孝。井桔槔朽杯，在母生年上，顺不敢治之。俄而有扶老生，绕之，遂坚。</p>
<p>　　《晋宫阁名》曰：华林园，扶老三株。</p>
<p>　　《广志》曰：扶老，华黄如金，名金草。</p>
</div>
</div>
<div class="bookvmiddle">
<a href="/guwen/bookv_15848.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15850.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
