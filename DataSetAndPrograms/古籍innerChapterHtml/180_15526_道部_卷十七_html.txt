
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·道部·卷十七_古诗文网
</title>
<meta content="○冠《真诰》曰：有一老人着绣裳，戴芙蓉冠，倚赤九节杖而立。芙蓉冠郎礼之爵弁，粗欲相似，但不知真人以何物作之耳。自非己成真，不得冠此。又曰：远游冠，桐柏真人戴此冠。女真己笄者亦戴冠，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15526.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>道部·卷十七</b></span>
<a href="javascript:PlayBookv(15526)" style="margin-left:5px;"><img alt="" height="16" id="speakerimgBookv15526" src="/img/speaker.png" width="16"/></a>
<span id="bookvPlay15526" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○冠</p>
<p>　　《真诰》曰：有一老人着绣裳，戴芙蓉冠，倚赤九节杖而立。芙蓉冠郎礼之爵弁，粗欲相似，但不知真人以何物作之耳。自非己成真，不得冠此。</p>
<p>　　又曰：远游冠，桐柏真人戴此冠。女真己笄者亦戴冠，惟西王母首戴玉胜。又女真未笄者，则三环角结，或飞云编结，馀发垂两肩至腰中也。龙冠金精巾、虎巾、青巾、虎文巾、金巾，此天真冠巾之名，不详其制。</p>
<p>　　又曰：男真□冠真，并飞天交结。</p>
<p>　　《道学传》曰：王母二玉女侍王母上殿，戴火真晨缨之冠，履玄琼凤文之舄。</p>
<p>　　又曰：孟景翼字辅明。义嘉构难，景翼星夜往赴，经行失道。时一人黄衣黄冠，在其前引路。既得道，乃失所在。</p>
<p>　　《海空经》曰：真仙道士，并戴玄冠，披翠帔。</p>
<p>　　《太真科》曰：解褐披绛绡之衣，释巾着远游之冠。</p>
<p>　　又曰：人皇着粕宝珠冠。</p>
<p>　　《上清经》曰：元始皇上丈人戴紫曜之冠，珮九色自然之绶。</p>
<p>　　又曰：高灵九天，建金华七曜之冠。</p>
<p>　　又曰：玉真九天丈人，建飞精百变，之冠，珮九元道真之策。</p>
<p>　　又曰：上三天玉童，建三华宝曜洞天玉冠。</p>
<p>　　《四明科》曰：凡修上清道经、大洞真经，入宣之日，当身冠法服。</p>
<p>　　又曰：凡女子学上清之法，授宝经玉诀，修行大洞，皆元君夫人之位，入宣之，曰："当冠元君之服，万真束带，玉童玉女各二十人。"其掌法服，无此服不得昇於上清。</p>
<p>　　《洞神经》曰：授道之人，皆玄冠草履。</p>
<p>　　《传授经》曰：老子去周，左慈在魏，并葛巾单裙，不着褐。</p>
<p>　　又曰：陆先生云："对上下接，谓之俯仰之格，披褐二服也。"</p>
<p>　　又曰：冠戴二仪，衣被四象，故谓之法服。</p>
<p>　　《道学传》曰：西母结大华之髻，戴太真晨缨之冠，履玄琼凤文之舄。</p>
<p>　　《上清变化经》云：紫映玉霄真玉，建华天冠，带交金之钩。</p>
<p>　　又曰：皇上灵君，建七曜华冠，珮丹文紫绶。</p>
<p>　　又曰：皇上帝君，建七色朱精华冠。</p>
<p>　　又曰：太素高虚上极紫皇，建粕宝冠，带神精交蛇之绶。</p>
<p>　　又曰：虚明紫兰中元高嵉君，建三华之冠，带流金紫章。</p>
<p>　　又曰：太紫真君，建紫宠囗，乘青龙紫羽盖。</p>
<p>　　《玉珮金铛经》曰：元始天王，披九色离罗之帔，带宝冠。</p>
<p>　　又曰：太帝，建三气朱冠。</p>
<p>　　又曰：太岳君，建粕宝九光夜冠。</p>
<p>　　又曰：华山君，建六元通神飞冠，珮交灵之绶。</p>
<p>　　又曰：嵩高君，建中元黄晨玉冠，珮黄神中皇之章。</p>
<p>　　又曰：王珮帝君，建紫冠。</p>
<p>　　《真诰》曰：上元夫人，服赤霜袍，披青毛锦裘，头作三角髻，散发至於腰，戴元晨夜月之冠，带六山火玉之珮，腰凤文琳华大绶，执流黄挥精之釰。</p>
<p>　　《上清元化经》曰：太元真人，巾芙蓉冠。</p>
<p>　　《上清元录》曰：九天元父，戴宝天之冠。</p>
<p>　　《太上五帝内真经》曰：青帝君，建九天通天冠。</p>
<p>　　又曰：赤帝君，建三气玄梁宝冠。</p>
<p>　　又曰：白帝君，建七气明光宝冠。</p>
<p>　　又曰：黑帝君，建五气玄晨之冠。</p>
<p>　　又曰：黄帝，建黄晨通天冠，珮黄晨越元之策，带灵飞紫绶。</p>
<p>　　《太上飞行羽经》曰：九晨君，建飞精玉冠，衣九色之凤帔。</p>
<p>　　又曰：元晨君，建飞天玉冠，衣九龙天衣。</p>
<p>　　又曰：盖晨群，建三晨宝冠，衣丹锦飞裳。</p>
<p>　　又曰：上晨君，建玄精玉冠，衣玄羽飞裳。</p>
<p>　　又曰：华晨君，建飞晨宝冠，衣青羽飞裳。</p>
<p>　　《太上飞行羽经》曰：灵妃元皇夫人，建晨缨宝冠。</p>
<p>　　《昇玄经》曰：仙人定子明，着黄褐玄巾。</p>
<p>　　《太洞玉诀》曰：皇初紫元天中真人，披朱锦之服，巾绿霞之冠。</p>
<p>　　《山西经》曰：玉女，建白冠。</p>
<p>　　《洞神经》曰：天皇君戴九元冠，地皇君戴二晨玉冠，执元皇定录策，人皇君戴七色冠，执上皇保命玉策。</p>
<p>　　又曰：上清琼宫南极玉真赤帝君，建进贤之冠。</p>
<p>　　又曰：北极玉真黑帝君建玄宝之冠，西极玉真白帝君建通天宝冠，中极玉真黄帝君建通元五气之冠。</p>
<p>　　《土精真诀》曰：东方九灵真人戴九气冠，南极真人戴进贤冠，衣绛章之衣。西方素灵真人戴三宝玄冠，北方玄灵真人戴玄冠，中央总元三灵真人戴黄晨玉冠。</p>
<p>　　《玉光八景经》曰：东元景道君，冠七色耀天玉冠，蹑九色之履。</p>
<p>　　《金根经》曰：九天元父，戴七色朱玉之帻，无极进贤之冠。</p>
<p>　　又曰：九天玄母，着青宝神光锦绣霜罗九色之绶，戴紫元玄黄宝冠。</p>
<p>　　《大有经》曰：玉清之母，戴七神朱玉之髻，巾无极进贤之冠，着玄黄素灵之绶，在太极朱宫。</p>
<p>　　又曰：九天真女，戴玄黄七称进贤之冠。</p>
<p>　　又曰：上清真女，戴玉冠，著九色之绶，居太幽宫中。</p>
<p>　　又曰：太极帝妃，冠无极进贤之冠，衣五色凤文之绶，在太清极玄宫中。</p>
<p>　　又曰：太上君，戴三宝王冠，着九色之绶，在无极真宫中。</p>
<p>　　又曰：启明天君，冠青精进晨玉冠。</p>
<p>　　《太一洞真玄经》曰：三素老君服锦衣，建龙虎冠。</p>
<p>　　又曰：太一公子白元司命桃君五人，皆着朱衣绛巾，典主符籍，在太微紫房宫中。</p>
<p>　　《登真隐诀》曰：太玄上丹霞玉女，戴紫巾，又戴紫华芙蓉巾及金精巾、飞巾、虎文巾、金巾。</p>
<p>　　《龟山元录》曰：元始皇上文人，冠九气紫曜之冠，衣九光锦袍，珮九色无缝自然之绶，带六山火玉，在上清之上。又带九天仙炼之剑，衣九色班文袍，常乘十二飞麟，带金虎凤文之绶。</p>
<p>　　《金真玉光经》曰：元景道君曳玄黄之绶，建七色玉冠。</p>
<p>　　又曰：元景道君衣丹锦之绶，戴进贤玉冠，乘玄景绿与参驾凤皇。又太阳上府紫微宫中，道君曳绛锦丹绶，戴玉冠，蹑九色之履，执制魔之章。又元景太一曳玄黄素绶，戴粕宝冠，执命神之策，乘玉辇，五彩盖，紫云车，参驾大龙。</p>
<p>　　又曰：桐析山真人王子乔，年甚少，整顿非常，建芙蓉冠，着朱衣，以白珠衣缝，带剑，多论金庭山中事，言於众真。</p>
<p>　　《太上素灵经》曰：太山神仙，戴飞晨宝冠，又戴青精辰王冠、游云宝冠、玉精宝冠、通天玉宝冠、三玄宝冠。上清仙公并建扶华沓霞大冠，道君冠九德之冠。</p>
<p>　　《太极左仙公起居注》曰：太上三天锡仙公，芙蓉晨冠。</p>
<p>　　《灵飞六甲经》曰：上清琼宫东极玉真，建九气通精之冠，玉京真人戴通阳玉晨冠，少阳真人戴通曜之冠，太素三元君建宝琅扶晨羽冠，紫素元君建太真晨缨之冠，三角髻，馀发散之於腰。</p>
<p>　　《太极金书》曰：元始建洞天之冠，上君建青精天玉之冠，太真丈人建三宝玉冠，三天童建三华宝曜洞天玉冠。</p>
<p>　　《太洞玉经》云：紫元真人披朱锦之服，巾绿霞之冠。</p>
<p>　　《五岳真形图》曰：东岳太山戴仓碧七称之冠，南岳衡山戴九丹日精之冠，中岳嵩山冠黄玉太玄之冠，西岳华山建太初九流之冠，北岳恒山建太冥虚阴之冠，青城丈人戴盖天之冠。</p>
<p>　　《昇玄经》曰：昔有仙人豆子明，建黄褐玄巾。</p>
<p>　　○帻</p>
<p>　　《紫书金根经》曰：九天元父，戴七称珠玉之帻。</p>
<p>　　《敷齐经》曰：正一切曹，冠朱阳之帻。</p>
<p>　　○帔</p>
<p>　　《太极金书》曰：元始天帝，被九色罗帔，丹绛之裾，珠绣霞帔。</p>
<p>　　《太极左仙公起居注》曰：太上三天锡仙公，丹锦绣帔。</p>
<p>　　《灵书紫文经》曰：青童大君，衣飞青翠羽龙帔。</p>
<p>　　《雌一五老经》曰：太素三元君，服紫气浮云锦帔，又紫绣毛帔，又凤文锦帔。</p>
<p>　　《无上真人内传》曰：九色锦绣华文之帔。</p>
<p>　　《太元真却施君内传》曰：绣羽紫帔。</p>
<p>　　《九真中经》云：青玉锦帔，绛玉、素玉、玄玉，黄玉锦帔。</p>
<p>　　又云：青华丹蕊玉白琳四出龙帔，玄玉九道云锦帔，黄云山文锦帔。</p>
<p>　　○褐</p>
<p>　　《仙公请问经》曰：太极真人曰：夫学道当洁净衣服，备巾褐制度，名曰道之法服。</p>
<p>　　《灵宝真一自然经诀》曰：至其己得道人，披九光七色法服。</p>
<p>　　《灵飞六甲经》曰：南极玉真，着绯罗法服。</p>
<p>　　《上清紫宸经》曰：修七转之道者，上皇君以法服飞仙羽章授之，仍戴以紫元飞霜七色之冠。</p>
<p>　　○褵</p>
<p>　　《上清经》曰：高上玉皇，衣玉文明光飞云之褵。</p>
<p>　　《龟山元录》曰：九天玄母，衣霜罗九色之褵，又衣青罗之褵。</p>
<p>　　《五岳真形图》曰：五岳使者服绯褵。</p>
<p>　　《三元布经》曰：紫素元君衣紫锦夹褵，白素元君衣白锦光明之褵。</p>
<p>　　《龟山元录》曰：九色飞云锦褵，九色自然之褵，玉文明光飞锦之褵，九色珠绛云光锦褵，丹锦七色文光之褵。</p>
<p>　　○袍</p>
<p>　　《太极金书》曰：元始，披霜珠之袍。</p>
<p>　　《上清经》曰：三天玉童，衣青黄锦袍。</p>
<p>　　《五岳真形图》曰：东岳君，服朱光袍。</p>
<p>　　《龟山元录》曰：有明光飞锦珠袍，五色云罗之袍，七色凤云之袍，九色班文羽袍。</p>
<p>　　《茅君内传》曰：有赤霜之袍。</p>
<p>　　○裘</p>
<p>　　《大洞玉经》曰：司禁真伯，乘日月之軿，披虎云之裘。</p>
<p>　　《八表经》曰：白素元君，衣黄缘曜光云文之裘。</p>
<p>　　《五帝内真经》曰：有玄文明光之裘，九色班裘。</p>
<p>　　《龟山元录》曰：有云文丹锦之裘。</p>
<p>　　○衣</p>
<p>　　《三道顺行经》曰：玉景真人，衣玄云锦衣。</p>
<p>　　《老子历藏中经》曰：东父者，清阳之气，万神之先，衣五彩衣。</p>
<p>　　《龟山元箓》曰：有明光锦九朱飞文法衣，三素飞文锦衣，五色斑文衣，九色龙衣。又有青黄紫三色羽衣。又有九色凤衣，亦有九天凤衣。</p>
<p>　　○珮</p>
<p>　　《大戒经》曰：太极真人曰：凡谨事法服则者，冠冕玉珮。</p>
<p>　　《三元布经》曰：六山大玉之珮。</p>
<p>　　○绶</p>
<p>　　《八素经》曰：大素元君衣流光云文绶，始素元君衣紫光云文素绶，玄素元君衣飞云九变绶，紫素元君衣玄黄九色素罗之绶，黄素九君衣飞云素锦之绶。</p>
<p>　　《三元布经》云：紫素元君，交带灵飞大绶。白素元君，珮文琳华之绶。</p>
<p>　　《太上飞行羽经》曰：九铃之绶，飞灵紫绶，六山飞晨之绶，九光之绶。</p>
<p>　　《金真玉光经》云：紫青之绶，丹锦之绶，绛丹绶，玄黄素绶，白文素灵之绶，玄灵五色之绶。</p>
<p>　　《元始经》曰：九天玄母，带流苏紫绶。</p>
<p>　　又曰：九元光延紫绶，灵飞紫绶，交灵素绶，九色自然之绶，金虎凤文之绶。</p>
<p>　　又曰：太上九气命灵之章，带翠羽交灵之绶。</p>
<p>　　○板</p>
<p>　　《昇玄经》曰：太上曰：十方奉经，真官五帝，真事符童，传言谒者，皆冠带垂缨，齐执玉板，罗列卤簿，对我前后左右。</p>
<p>　　○笏</p>
<p>　　《昇玄经》曰：太上敕灵阳监授教，稽首而起，执笏户东面西而立。</p>
<p>　　○裙</p>
<p>　　《太上飞行羽经》曰：上君衣凤衣，班文虎裙。</p>
<p>　　《太上素灵经》曰：太上神仙，衣青锦单裙，青绫裙，云锦绛章丹裙，绛衣飞裙，黄云锦裙。</p>
<p>　　《三元布经》曰：太素三元君，服九色龙锦羽裙。紫素元君，衣飞霜罗裙。</p>
<p>　　《太极左仙公起居注》曰：太上三天锡仙公，绯罗裙。</p>
<p>　　《龟山元录》曰：有丹锦飞裙，九色龙锦羽裙。</p>
<p>　　《太上飞行羽经》曰：七色夜光云锦裙。</p>
<p>　　《九真中经》曰：苍华飞羽裙，丹华飞羽裙，白羽飞华裙，亦有黑羽黄羽飞华裙。</p>
<p>　　又曰：翠龙华文飞羽裙，朱华凤裙，素羽写章裙，黑羽龙文裙，绿羽凤华绣裙。</p>
<p>　　○铃</p>
<p>　　《移度》曰：南方真皇君，垂灵霜凤华龙铃，带虎书，建玄晨之冠，飞青锦衣，乘丹霞绛与。</p>
<p>　　《龟山元录》曰：有玉钤，又有晨光明月之铃。</p>
<p>　　《列仙传》曰：北元中玄道君李庆宾女，为灵昭夫人，着紫锦衣，带神虎符，握流金铃，有两侍女。侍女年可二十许，夫人年可十三四。闻呼一侍女名隐晖。侍女皆青绫衣，捧赤玉箱二枚，青带络之，题白玉检曰太上章。一检曰太上文夫人，带青玉色绶，如世人带章囊状，隐章当长五丈许，大三四尺。</p>
<p>　　又曰：太极有四真人，中黄君处其左，珮神虎之符，带流金之铃。执紫毛之节，顶金精之巾。</p>
<p>　　又曰：仙道有紫绣毛帔，丹青飞裙，翠羽华衣，金铃青带，曲晨飞盖，御之自飞。</p>
<p>　　○杖</p>
<p>　　《龟山元录》曰：冬三月，三天玉童化为老人，手把九节金杖，洞耀玉清之中。</p>
<p>　　《圣纪经》曰：有老人握青竹杖，与老子谈天地之数。</p>
<p>　　《赤书玉诀上经》曰：当取灵山向阳竹，令长丈有七节，作神杖，使长上下通直，甘竹乃佳，印以元始之章，动息坐起，恒以自随，有五帝真符吏辅翼上真。</p>
<p>　　《茅君传》曰：朱官使者，把绿节杖，琼干羽旄。</p>
<p>　　又曰：太素真人，把八景飞杖，九色之节，出入上清。三天玉童，头连三角黄巾，手把九节金杖。</p>
<p>　　○节</p>
<p>　　《列仙传》曰：太元真人，杖紫毛之节。紫微王夫人与一神女俱降，神女着云锦缡，上丹下青，文彩相照，腰有绿绣带，带系十馀小铃，铃青色黄色更相参厕。左带玉珮，珮如人间珮，珮但几小耳。衣服倏倏有光，照映室内，如日中视云母也。云发鬒鬓，整顿绝伦。髻在顶中，垂馀发至腰。指着金环，白珠约臂，视之年可堪十三四。左右两侍女，其一侍女着朱衣，带青章囊，手中又持一锦囊，囊长尺馀，以盛书十馀卷，以白玉检上刻字云，玉清神虎内真紫元丹章；其一侍女着青衣，捧一白箱，以绛带络之。箱似象牙箱形。二侍女年可堪十七八，整饰非常。</p>
<p>　　又曰：斐真人，从者持青毛之节，一童带绣囊；周君，从者持黄毛之节，无囊，二君各有六童。</p>
<p>　　又曰：东卿大臣见降，侍从七人，一人执紫毛节；一人执华幡，一名十绝灵幡；一人带绿章囊；三人捧牙箱；一人握流金铃。侍者并朱衣。东卿形甚少於二弟，二弟着青锦绣裙，紫毛帔巾，芙蓉冠。二弟并同来倚立，东卿命坐，言语良久。时乙丑岁，晋兴宁三年七月四日，降於杨君之家也。</p>
<p>　　又曰：先道有三十七种色之节，以给仙人。</p>
<p>　　○履</p>
<p>　　《九真中经》曰：凡学道者，勿令人犯屐。履，行道尤多禁忌。</p>
<p>　　《金真玉光经》曰：有五色、九色师子之履。</p>
<p>　　《玉光八景经》曰：东北始阳宫，牛元景足蹑五色履。</p>
<p>　　○舄</p>
<p>　　《龟山元录》曰：领仙王奉元始命，使资晨缨玉冠，凤云之舄，给上真仙母。又有神云凤舄。</p>
<p>　　《列仙传》曰：安期先生卖药海边，时人言千岁翁。秦始皇召见，与语三日夕，赐金璧数千万。出於阜乡亭，皆置去，留书，以赤玉舄一量为报，曰："后千岁，求我蓬莱山下。"始皇即遣使者入海，未至蓬莱山。辄风波而还。</p>
<p>　　《上真元录》曰：九天元父，曳神云凤舄，带素云之绶。</p>
<p>　　○帷帐</p>
<p>　　《神州经》曰：九河帝君，坐玉床，五色帷帐，内外光明，玉珮千垂。</p>
<p>　　○席</p>
<p>　　《玉珮金珰经》曰：仙人郑段者，坐玉华之席。</p>
</div>
</div>
<div class="bookvmiddle">
<a href="/guwen/bookv_15525.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15527.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
