
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
渊海子平·赋论·一_古诗文网
</title>
<meta content="《子平举要歌》造化先须详日主，坐官坐印衰旺取；天时月令号提纲，元有元无旺重举。大抵官星要纯粹，正偏杂乱反无情；露官藏杀方为福，露杀藏官是祸胎。杀官俱露将何拟，混杂财官取财议；官旺怕" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_17570.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>赋论·一</b></span>
<a href="javascript:PlayBookv(17570)" style="margin-left:5px;"><img alt="" height="16" id="speakerimgBookv17570" src="/img/speaker.png" width="16"/></a>
<span id="bookvPlay17570" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%be%90%e5%a4%a7%e5%8d%87">徐大升</a></p>
<div class="contson">
<p>　　《子平举要歌》</p>
<p>造化先须详日主，坐官坐印衰旺取；天时月令号提纲，元有元无旺重举。<br/>大抵官星要纯粹，正偏杂乱反无情；露官藏杀方为福，露杀藏官是祸胎。<br/>杀官俱露将何拟，混杂财官取财议；官旺怕官忌刑冲，官轻见财为福利。<br/>年上伤官最可嫌，重怕伤官不可蠲；伤官用财乃为福，财绝官衰福亦然。<br/>贪合忘官荣不足，贪合忘杀为己福；堪差身弱怕财多，更历官乡祸相逐。<br/>财多身弱食神来，食神会杀必为灾；会天合地有刑克，更宜达士细推裁。</p>
<p>　　《详解定真论》</p>
<p>　　夫生日为主者，行君之令，法运四时；陰陽刚柔之情，内外否泰之道。进退相倾，动静相伐，取固亨出入之缓急，求济复散敛之巨微。</p>
<p>　　择日之法有三要：以干为天，以支为地，支中所藏者为人元。乃分四柱，以年为根，月为苗，日为花，时为果。</p>
<p>　　又择四柱之中，以年为祖上，则知世代宗派盛衰之理；月为父母，则知亲荫名利有无之类；以日为己身。</p>
<p>　　当推其干，搜用八字，为内外生克取舍之源。干弱则求气旺之藉，有余则欲不足之营。</p>
<p>　　干同以为兄弟。如乙以甲为兄，忌庚重也；甲以乙为弟，畏辛多也。</p>
<p>　　干克以为妻财，财多干旺则称意；若干衰则反祸矣！</p>
<p>　　干与支同，损财伤妻。</p>
<p>　　男取克干为嗣，女取干生为子，存失皆例；以时分野，当推贫贱富贵之区。</p>
<p>　　【理愚歌】云：“五行真假少人知，知时须是泄天机”是也。俗以甲子作海中金，即娄景之前，未知金在海中之论。</p>
<p>　　或以年为主者，则可知万亿富贵相同者；以甲子年生，便可为本命忌日之戒。</p>
<p>　　以月为兄弟，如火命生酉戌亥子月，言兄弟不得力之断。</p>
<p>　　以日为妻，如在冲刑克杀之地，言克妻妾之断。</p>
<p>　　以时为子息，临死绝之乡，言子少之断。</p>
<p>　　盖此论之，皆非人之所为，造物陰陽之所致。倾世术士，不知斯理，而潜乱于俗，不可以言传，当考幽微之玅矣！</p>
<p>　　《喜忌篇》</p>
<p>　　四柱排定，三才次分，专以日上天元，配合八字支干；有见不见之形，无时不有；神煞相绊，轻重较量。</p>
<p>　　若乃，时逢七杀，见之未必为凶；月制干强，其杀反为权印。</p>
<p>　　财官印绶全备，藏蓄于月季之中。</p>
<p>　　官星财气长生，镇居于寅申巳亥。</p>
<p>　　庚申时逢戊日，名食神干旺之方；岁月犯甲丙卯寅，此乃遇而不遇。（合禄格）</p>
<p>　　月生日干无天财，乃印绶之名。（印绶格）</p>
<p>　　日禄居时没官星，号“青云得路”。（归禄格）</p>
<p>　　陽水迭逢辰位，是“壬骑龙背”之乡。（壬骑龙背格）</p>
<p>　　陰木独遇子时，为“六乙鼠贵”之地。（六乙鼠贵格）</p>
<p>　　庚日全逢润下，忌壬癸巳午之方；时遇子申，其福减半。（井栏叉格）</p>
<p>　　若逢伤官月建，如凶处未必为凶；内有正倒禄飞，忌官星，亦嫌羁绊。</p>
<p>　　六癸日时逢寅位，岁月怕戊己二方。（刑合格）</p>
<p>　　甲子日再逢子时，畏庚辛申酉丑午。（子遥巳格）</p>
<p>　　辛癸日多逢丑地，不喜官星；岁时逢子巳二宫，虚名虚利。（丑遥巳格）</p>
<p>　　拱禄拱贵，填实则凶。（拱禄格、拱贵格）</p>
<p>　　时上偏财，别宫忌见。（时上偏财格）</p>
<p>　　六辛日逢戊子，嫌午未位，运喜西方。（六陰朝陽格）</p>
<p>　　五行遇月支偏官，岁月时中亦宜制伏；类有去官留杀，亦有去杀留官。</p>
<p>　　四柱纯杂有制，定居一品之尊；略有一位正官，官杀混杂反贱。</p>
<p>　　戊日午月，勿作刃看；时岁火多，却为印绶。</p>
<p>　　月令虽逢建禄，切忌会杀为凶。</p>
<p>　　官星七杀交 差，却以合杀为贵。</p>
<p>　　柱中官星太旺，天元羸弱之名。</p>
<p>　　日干旺甚无依，若不为僧即道。</p>
<p>　　印绶生月，岁时忌见财星；运入财乡，却宜退身避位。</p>
<p>　　劫财陽刃，切忌时逢；岁运并临，灾殃立至。</p>
<p>　　十干背禄，岁时喜见财星；运至比肩，号曰“背禄逐马”。</p>
<p>　　五行正贵，忌冲刑克破之宫。</p>
<p>　　四柱干支，喜三合六合 之地。</p>
<p>　　日干无气，时逢陽刃不为凶。</p>
<p>　　官杀两停，喜者存之，憎者弃之。</p>
<p>　　地支天干合多，亦云“贪合忘官”。</p>
<p>　　四柱杀旺运纯，身旺为官清贵。</p>
<p>　　凡见天元太弱，内有弱处复生。</p>
<p>　　柱中七杀全彰，身旺极贫。</p>
<p>　　无杀女人之命，一贵可作良人。</p>
<p>　　贵众合多，定是师妮娼婢。</p>
<p>　　偏官时遇，制伏太过，乃是贫儒。</p>
<p>　　四柱伤官，运入官乡必破。</p>
<p>　　五行绝处，即是“胎元”；生日逢之，名曰“受气”。</p>
<p>　　是以陰陽罕测，不可一例而推，务要禀得中和之气。神分贵贱，略敷古圣之遗书，纵约以今贤之博览。若通此法参详，鉴命无差无误矣！</p>
<p>　　《继善篇》</p>
<p>　　人禀天地，命属陰陽，生居覆载之内，尽在五行之中。</p>
<p>　　欲知贵贱，先观月令乃提纲，次断吉凶。</p>
<p>　　专用日干为主本；三元要成格局，四柱喜见财官。</p>
<p>　　用神不可损伤。</p>
<p>　　日主最宜健旺。</p>
<p>　　年伤日干，名为“主本不和”。</p>
<p>　　岁月时中，大怕杀官混杂。</p>
<p>　　取用凭于生月，当推究于浅深；发觉在于日时，要消详于强弱。</p>
<p>　　官星正气，忌见刑冲。</p>
<p>　　时上偏财，怕逢兄弟。</p>
<p>　　生气印绶，利官运，畏见财乡。</p>
<p>　　七杀偏官，喜制伏，不宜太过。</p>
<p>　　伤官复行官运，不测灾来。</p>
<p>　　陽刃冲合岁君，勃然祸至。</p>
<p>　　富而且贵，定因财旺生官。</p>
<p>　　非夭则贫，必是身衰遇鬼。</p>
<p>　　六壬生临午位，号曰“禄马同乡”。</p>
<p>　　癸日生向巳宫，乃是“财官双美”。</p>
<p>　　财多身弱，正为富屋贫人。</p>
<p>　　以杀化权，定显寒门贵客。</p>
<p>　　登科甲第，官星临无破之宫。</p>
<p>　　纳粟奏名，财库居生旺之地。</p>
<p>　　官贵太甚，纔临旺处必倾。</p>
<p>　　印绶被伤，倘若荣华不久。</p>
<p>　　有官有印，无破作廊庙之材。</p>
<p>　　无官无印，有格乃朝廷之用。</p>
<p>　　名标金榜，须还身旺逢官。</p>
<p>　　得佐圣君，贵在冲官逢合。</p>
<p>　　非格非局，见之焉得为奇。</p>
<p>　　身弱遇官，得后徒然费力。</p>
<p>　　小人命内，亦有正印官星。</p>
<p>　　君子格中，也犯七杀陽刃。</p>
<p>　　为人好杀，陽刃必犯于偏官。</p>
<p>　　素食慈心，印绶遂逢于天德。</p>
<p>　　生平少病，日主高强。</p>
<p>　　一世安然，财命有气。</p>
<p>　　官刑不犯，印绶天德同宫。</p>
<p>　　少乐多忧，盖因日主自弱。</p>
<p>　　身强杀浅，假杀为权。</p>
<p>　　杀重身轻，终身有损。</p>
<p>　　衰则变官为鬼，旺则化鬼为官。</p>
<p>　　月生日干，运行不喜财乡。</p>
<p>　　日主无依，却喜运行财地。</p>
<p>　　时归日禄，生平不喜官星。</p>
<p>　　陰若朝陽（辛日戊子时），切忌丙丁离位。</p>
<p>　　太岁乃众杀之主，入命未必为灾；若遇斗战之乡，必主刑于本命。</p>
<p>　　岁伤日干，有祸必轻。</p>
<p>　　日犯岁君，灾殃必重；五行有救，其年反必为财。</p>
<p>　　四柱无情，故论名为“克岁”。</p>
<p>　　庚辛来伤甲乙，丙丁先见无危；丙丁反克庚辛，壬癸遇之不畏；戊己愁逢甲乙，干头须要庚辛；壬癸透露戊己，甲乙临之有救；壬来克丙，须要戊字当头；癸去伤丁，却喜己来相制。</p>
<p>　　庚得壬男制丙，夭作长年。</p>
<p>　　甲以乙妹妻庚，凶为吉兆。</p>
<p>　　天元虽旺，若无依倚是常人。</p>
<p>　　日主太柔，纵遇财官为寒士。</p>
<p>　　女人无杀、带二德，作两代之封。</p>
<p>　　男命身强、遇三奇，为一品之贵。</p>
<p>　　甲逢己而生旺，定怀中正之心。</p>
<p>　　丁遇壬而太过，必犯婬讹之乱。</p>
<p>　　丙临申位，逢陽水难获延年。</p>
<p>　　己入亥宫，见陰木终为损寿。</p>
<p>　　庚值寅而遇丙，生旺无危。</p>
<p>　　乙遇巳而见辛，身衰有祸。</p>
<p>　　乙逢庚旺，常存仁义之风。</p>
<p>　　丙合辛生，镇掌威权之职。</p>
<p>　　一木重逢火位，名为气散之文。</p>
<p>　　独水三犯庚辛，号曰体全之象。</p>
<p>　　水归冬旺，生平乐自无忧。</p>
<p>　　木向春生，处世安然必寿。</p>
<p>　　金弱遇火炎之地，血疾无疑。</p>
<p>　　土虚逢木旺之乡，脾伤定论。</p>
<p>　　筋疼骨痛，盖因木被金伤。</p>
<p>　　眼昏目暗，必是火遭水克。</p>
<p>　　下元冷疾，必是水值火伤。</p>
<p>　　金逢艮（寅）而遇土，号曰还魂。</p>
<p>　　水入巽（巳）而见金，名为不绝。</p>
<p>　　土临卯位，未中年便作灰心。</p>
<p>　　金遇火乡，虽少壮必然挫志。</p>
<p>　　金木交 差刑战，仁义俱无。</p>
<p>　　水火递互相伤，是非日有。</p>
<p>　　木从水养，水盛而木则漂流。</p>
<p>　　金赖土生，土厚而金遭埋没。</p>
<p>　　是以五行不可偏枯，务禀中和之气；更须绝虑忘思，鉴命无差误矣！</p>
<p>　　《看命入式》</p>
<p>　　五行提纲，凡看命排下八字，以日干为主。</p>
<p>　　取年为根，为上祖财产，知世运之盛衰。</p>
<p>　　取月为苗，为父母，则知亲荫之有无。</p>
<p>　　日干为己身，日支为妻妾，则知妻妾之贤淑。</p>
<p>　　时为花实，为子息，方知嗣续之所归。</p>
<p>　　法分月气深浅，得令不得令。</p>
<p>　　年时露出财官，须要身旺；如身衰财旺，但多反破财伤妻。</p>
<p>　　身旺财多财亦旺，财多称意。</p>
<p>　　若无财官，次看印绶得何局式，吉凶断之。</p>
<p>　　学者不可拘执，而不知通变也。</p>
<p>　　《神趣八法》</p>
<p>　　类象者：乃天地一类也。如春生人，甲乙天干，地支寅卯辰全，无间断破坏，谓之夺东方一片秀气；最怕引至时为死绝之乡，谓之破了秀气，运至死绝，则不吉。或时上年上引生旺，为之秀气加临，十分大美。</p>
<p>　　属象者：乃天干甲乙木，地支寅卯未全者是也。</p>
<p>　　从象者：如甲乙日主无根，地支全金，谓之从金；四柱纯土，谓之从土；四柱纯水，谓之从水；四柱纯木，谓之从木；只有秀气者吉，无秀气者不吉。或天干有甲己字，或有根者不吉。其从火者，大旺运吉，死绝地凶。</p>
<p>　　化象者：乃甲乙日生人，在辰戌丑未月，天干有一己字合甲字，谓之甲己化土，喜行火运；如逢甲乙木生旺运，化不成，反为不吉。己字中露出二甲字，谓之争合；有一个乙字露出，谓之妒合，为破格不成。</p>
<p>　　照象者：如丙日巳午未，年月日遇时上一位卯木，谓之木火相照，甚吉；如壬癸日申子辰全属象者，遇时上一位金，谓之金水相照，大吉。年干有照者，亦吉也。</p>
<p>　　返象者：乃所谓值月令用神，引至时上一位为绝之乡，谓之用之不用，皆为返运；又遇返之太甚，则不吉。</p>
<p>　　鬼象者：乃秋月生甲乙日，地支四位纯金，谓之鬼象；只要鬼生旺运皆吉。怕见至死绝之乡，而又身旺则不吉。</p>
<p>　　伏象者：乃寅午戌三合全，又值午月生逢壬日，而天干无丁字透露，壬水又无根；乃取午中有丁火，合壬水而伏之。所谓伏象，运至木火之乡皆吉；只愁水旺之乡，则不利也。</p>
<p>　　《杂论口诀》</p>
<p>　　看子平之法，专论财官；以月上财官为紧要；发觉在于日时，要消详于强弱。</p>
<p>　　论官星不论格局。</p>
<p>　　论格局不论官星。</p>
<p>　　入格者，非富即贵。</p>
<p>　　不入格者，非夭即贫。</p>
<p>　　官怕伤。</p>
<p>　　财怕劫。</p>
<p>　　印绶见财，愈多愈灾。</p>
<p>　　伤官见官，为祸百端；若非疾病伤躯，必当官讼囚系、子丧妻伤。</p>
<p>　　伤官见官，元有者重，元无者轻。</p>
<p>　　伤官见官，重则迁徙，轻则刑责。</p>
<p>　　伤官见官，心地勾曲，诡谲多诈，傲物气高；常以天下人不如己；贵人惮之，小人恶之。</p>
<p>　　伤官用财者富。</p>
<p>　　伤官劫财者贫。</p>
<p>　　年上伤官，富贵不久。</p>
<p>　　月上伤官，父母不完。</p>
<p>　　日上伤官，难为妻妾。</p>
<p>　　时上伤官，子孙无传。</p>
<p>　　岁月伤官劫财，生于贫贱之家。</p>
<p>　　日下时中有财官，先贫后富。</p>
<p>　　岁月财官印绶，生于富贵之家。</p>
<p>　　故，日时伤官劫财，先富后贫，伤损子息，无晚福。</p>
<p>　　故，伤官见官、官杀混杂，为人好色多婬，作事小巧寒贱。</p>
<p>　　乙木巳上为太乙，亥上登明；男好色，女婬滥。</p>
<p>　　官杀混杂，有财者吉；无财印者凶。</p>
<p>　　但看，财命有气，纵背禄而不贫；财绝命衰，纵建禄而不富。</p>
<p>　　劫财败财，心高下贱，见者主贪婪。</p>
<p>　　鬼中逢官须逼迫。</p>
<p>　　彼克我（官杀）兮贵。</p>
<p>　　我克彼（财）兮富。</p>
<p>　　彼生我（印）兮以仗母力，长我精神。</p>
<p>　　我生彼（食伤）兮，常怀逼迫。</p>
<p>　　财入月令，勤俭悭吝。</p>
<p>　　柱有劫财比刃多者，刑父伤妻，不聚财也。</p>
<p>　　路伎商贾，须观落地之财。</p>
<p>　　宰相须看得时正禄。</p>
<p>　　七杀枭重，走遍他乡之客。</p>
<p>　　伤官劫财，瞒心负赖之徒。</p>
<p>　　重犯财官者，贵。</p>
<p>　　重犯亡神者。夭。</p>
<p>　　七杀宜制，独立为强。</p>
<p>　　明杀合去，五行和气春风。</p>
<p>　　暗杀合来，刑伤害己。</p>
<p>　　时杀喜冲，喜刃无制；女多产厄，男犯刑名。</p>
<p>　　二德无破，女必贤良，男多忠孝。</p>
<p>　　伤官用印去财，方可驰名。</p>
<p>　　伤官用财，伤官处须当发福。</p>
<p>　　入格清奇者，富。</p>
<p>　　入格不成者，贫。</p>
<p>　　一格二格，非卿即相；三格四格，财官不纯，非隶卒多是九流。</p>
<p>　　六陰朝陽，季月只作印看。</p>
<p>　　吉神惟怕破害。</p>
<p>　　凶神不喜刑冲。</p>
<p>　　财官印食，定显慈祥之德。</p>
<p>　　伤官劫刃，难逃寡恶之名。</p>
<p>　　冲天无合，乃飘流之徒。</p>
<p>　　六壬趋艮（寅），逢亥月者贫。</p>
<p>　　马落空亡，操心落魄之人。</p>
<p>　　离祖月合、逢冲过房、杀带三刑，母明父暗，多是偷生。</p>
<p>　　财印偏官，庶出已定。</p>
<p>　　干头灭烈，冉伯牛怨于苍天。</p>
<p>　　时日冲刑，难免卜商、庄子之叹。</p>
<p>　　刑多者，为人不义。</p>
<p>　　合多者，疏者亦亲。</p>
<p>　　合多主晦。</p>
<p>　　冲多主凶。</p>
<p>　　辰多好斗。</p>
<p>　　戌多好讼。</p>
<p>　　辰戌魁罡，多凶少吉。</p>
<p>　　时日空亡，难为妻子。</p>
<p>　　交 驰驿马，别土离乡。</p>
<p>　　食神干旺，胜似财官；顺食者食前方丈，倒食者箪食豆羹。</p>
<p>　　食衰枭旺，不死也灾。</p>
<p>　　水润下兮，文学显达。</p>
<p>　　土稼穑兮，富贵经商。</p>
<p>　　金水双清而为道。</p>
<p>　　火土混浊而为僧。</p>
<p>　　子午最嫌巳亥。</p>
<p>　　卯酉切忌寅申。</p>
<p>　　己入亥宫，见陰木终为损寿；时逢丙寅，则冠带簪缨。</p>
<p>　　五行绝处，即是“胎元”；生日逢之，名曰“受气”。</p>
<p>　　化者有十日：甲申、乙酉、庚寅、辛卯、壬午、癸未、丙子、丁丑、戊午、己丑，八字虽不入格，富贵亦是盈余；另有福德秀气，各有天地神祇。</p>
<p>　　论化之格，化之真者，名公巨卿；化之假者，孤儿异姓。逢龙即变化，飞龙在天，利见大人。</p>
<p>　　又有冬逢炎热、夏草逢霜、陰鼠栖水、神龟宿火，有合无合，后学难知，得一分三，前贤不载。</p>
<p>　　且夫论格局者，明有定例，撮口诀者，略举一二；当谓诸贤经旨，无合取用，庶可易通。道合无穷，学无止法，经云：“更能绝虑忘思，鉴命无差无误”矣！</p>
</div>
</div>
<div class="bookvmiddle">
<a href="/guwen/bookv_17569.aspx">上一章</a>
<a href="/guwen/book_210.aspx" style="border:0px;line-height:27px; height:27px;">目录</a>
<a href="/guwen/bookv_17571.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
