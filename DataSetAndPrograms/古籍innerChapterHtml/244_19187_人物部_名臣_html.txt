
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·人物部·名臣_古诗文网
</title>
<meta content="六佐伏羲六佐：金提主化俗，鸟鸣主建福，视嘿主灾恶，纪通主中职，仲起主陵陆，阳侯主江海。六相轩辕六相：风后、力牧、太山、稽常先、大鸿。得六相而天下治。八元（元善也）高辛氏有才子八人：" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19187.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>人物部·名臣</b></span>
<a href="javascript:PlayBookv(19187)" style="margin-left:5px;"><img alt="" height="16" id="speakerimgBookv19187" src="/img/speaker.png" width="16"/></a>
<span id="bookvPlay19187" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>六佐</strong></p>
<p>　　伏羲六佐：金提主化俗，鸟鸣主建福，视嘿主灾恶，纪通主中职，仲起主陵陆，阳侯主江海。</p>
<p>　　<strong>六相</strong></p>
<p>　　轩辕六相：风后、力牧、太山、稽常先、大鸿。得六相而天下治。</p>
<p>　　<strong>八元（元善也）</strong></p>
<p>　　高辛氏有才子八人：伯奋、仲堪、叔献、季仲、伯虎、仲熊、叔豹、季狸，天下之民谓之八元。</p>
<p>　　<strong>八恺（恺和也）</strong></p>
<p>　　高阳氏有才子八人：苍舒、隤戭（音皑）、梼戭（音稠演）大临、龙降、庭坚、仲容、叔达，天下谓之八恺。</p>
<p>　　<strong>四凶</strong></p>
<p>　　帝鸿氏有不才子曰浑沌（即驩兜），少昊氏有不才子曰穷奇（即共工），颛顼氏有不才子曰梼杌（即鲧），缙云氏有不才子曰饕餮（即三苗），谓之四凶。</p>
<p>　　<strong>五臣</strong></p>
<p>　　舜有臣五人，禹、稷、契、皋陶、伯益。</p>
<p>　　<strong>九官</strong></p>
<p>　　舜命九官，禹、契、稷、伯益、皋陶、夔、龙、垂、伯夷。</p>
<p>　　<strong>十乱</strong></p>
<p>　　武王有乱臣十人，太公望、周公旦、召公奭、毕公高、闳夭、散宜生、南公适、荣公、太颠、邑姜。</p>
<p>　　<strong>八士</strong></p>
<p>　　周有八士，伯达、伯适、仲突、仲忽、叔夜、叔夏、季随、季騧。</p>
<p>　　<strong>四皓</strong></p>
<p>　　东园公（姓辕名秉字宣明）、绮里季（姓朱名晖字文季）、夏黄公（姓崔名廓字少通）、角里先生（姓周名述字符道），隐于商山，谓之商山四皓。</p>
<p>　　<strong>淮阳一老</strong></p>
<p>　　汉应曜，隐于淮阳，与四皓并征，曜独不至。时人语曰：“商山四皓，不如淮阳一老。”</p>
<p>　　<strong>三良</strong></p>
<p>　　秦子车氏三子，奄息、仲行、针虎。秦穆公死，命以为殉，国人为赋《黄鸟》之诗以哀之。</p>
<p>　　<strong>十八元功</strong></p>
<p>　　汉高祖封功臣十八人，萧何为首，曹参次之，其下张敖、周勃、樊哙、郦商、奚涓、夏侯婴、灌婴、傅宽、靳歙、王陵、陈武、王伋、苏欧、周昌、于护、蛊达。</p>
<p>　　<strong>麒麟阁十一人</strong></p>
<p>　　汉宣帝以夷狄宾服，思股肱之美，乃图画其人于麒麟阁，共十一人，唯霍光不名，曰大司马、大将军博陆侯姓霍氏。其次张安世、韩增、赵充国、魏相、丙吉、杜延年、刘德、梁丘贺、萧望之、苏武。</p>
<p>　　<strong>云台二十八将</strong></p>
<p>　　汉光武思中兴功臣，乃画二十八将于南宫云台，其位次以邓禹为首，次马成、吴汉、王梁、贾复、陈俊、耿弇、杜茂、寇恂、傅俊、岑彭、坚镡、冯异、王霸、朱佑、任光、祭遵、李忠、景丹、万修、盖延、邳彤、姚期、刘植、耿纯、臧宫、马武、刘隆，后又益以王常、李通、窦融、卓茂，共三十二人。马援以椒房不与。</p>
<p>　　<strong>十八学士</strong></p>
<p>　　唐高祖以秦王世民功高，令开府置属，秦王乃开馆于宫西，延四方文学之士杜如晦、房玄龄、虞世南、褚亮、姚思廉、李玄道、蔡允恭、薛元敬、颜相时、苏勖、于志宁、苏世长、薛收、李守素、陆德明、孔颖达、盖文达、许敬宗，使库直阎立本图像，预其选者，时人谓之登瀛洲。</p>
<p>　　<strong>凌烟阁二十四人</strong></p>
<p>　　唐太宗图其功臣于凌烟阁，长孙无忌、赵郡王孝恭、杜如晦、魏征、房玄龄、高士廉、尉迟敬德、李靖、萧瑀、段志玄、刘弘基、屈突通、殷开山、柴绍、长孙顺德、张亮、侯君集、张公谨、程知节、虞世南、刘政会、唐俭、李世绩、秦叔宝，共二十四人。</p>
<p>　　<strong>三君</strong>（君者言一世之所宗也）</p>
<p>　　窦武、陈蕃、刘淑，为三君。</p>
<p>　　<strong>八俊</strong>（俊者言一世之英也）</p>
<p>　　李膺、荀昱、杜密、王畅、刘佑、魏朗、赵典、朱富，为八俊。</p>
<p>　　<strong>八顾</strong>（顾者能以德行引人者也）</p>
<p>　　郭泰、范滂、尹勋、巴肃、宗慈、夏馥、蔡衍、羊陟，为八顾。</p>
<p>　　<strong>八及</strong>（及者言使人之所追从者也）</p>
<p>　　张俭、翟超、岑晊、范康、刘表、陈翔、孔昱、檀敷，为八及。</p>
<p>　　<strong>八厨</strong>（厨者能以财救人者也）</p>
<p>　　度尚、张邈、刘儒、胡毋班、秦周、蕃响、王章、王考，为八厨。</p>
<p>　　<strong>八友</strong></p>
<p>　　齐王之子开西邸延宾客，范云、萧琛、任昉、王融、萧衍、谢朓、沉约、陆倕，并以文学见称，故曰八友。</p>
<p>　　<strong>浔阳三隐</strong></p>
<p>　　周续之入庐山，事远公；刘遗民遁迹匡山；陶渊明不应诏命。人称“浔阳三隐”。</p>
<p>　　<strong>竹林七贤</strong></p>
<p>　　嵇康、阮籍、山涛、向秀、刘伶、王戎、阮咸为竹林七贤，日以酣饮为事。颜延之作《五君咏》，独述阮步兵、嵇中散、刘参军、阮始平、向尚侍，而山涛、王戎以贵显被黜。</p>
<p>　　<strong>竹溪六逸</strong></p>
<p>　　李白少有逸才，与鲁中诸生孔巢父、韩准、裴政、张叔明、陶沔，隐于徂徕山，终日沉饮，号竹溪六逸。</p>
<p>　　<strong>虎溪三笑</strong></p>
<p>　　惠远禅师隐庐山，送客至虎溪即止。一日，送陶渊明、陆静修，与语道合，不觉过虎溪，因大笑。世传《三笑图》。</p>
<p>　　<strong>何氏三高</strong></p>
<p>　　梁何胤二兄求、点，并栖遁世，谓何氏三高。或乘柴车，或蹑草履，恣心所适，致醉而归。时人谓之通隐。</p>
<p>　　<strong>饮中八仙</strong></p>
<p>　　李白、贺知章、李适之、汝阳王琎、崔宗之、苏晋、张旭、焦遂。杜甫有《饮中八仙歌》。</p>
<p>　　<strong>荀氏八龙</strong></p>
<p>　　荀淑，颖川人，有八子，俭、绲（音魂）、靖、焘、汪、爽、肃、敷。县令范康曰：昔高阳氏有才子八人，遂署其里为高阳里。时人号荀氏八龙。</p>
<p>　　<strong>河东三凤</strong></p>
<p>　　薛元敬与收及族兄德音齐名，世称河东三凤。收为长雏、德音为鸑鷟，元敬年少为鹓雏。</p>
<p>　　<strong>马氏五常</strong></p>
<p>　　马良字季常，兄弟五人，并有才名。时人语曰：“马氏五常，白眉最良。”</p>
<p>　　<strong>香山九老</strong></p>
<p>　　白乐天、胡杲、吉旼、郑据、刘真台、卢慎、张浑，年俱七十以上。狄兼谟、尹卢贞未及七十，白香山重其品，亦拉入会，日饮于龙门寺。时人称香山九老。</p>
<p>　　<strong>洛社耆英</strong></p>
<p>　　文潞公慕香山九老，乃集洛中年德高者为耆英会，就资圣院建大厦，曰耆英堂，命闽人郑奂画像其中，共十二人，文彦博、富弼、席汝言、王尚恭、赵丙、刘况、冯行已、楚建中、王谨言、张问、张焘、王拱辰。独司马光年未七十，潞公用香山狄兼谟故事，请温公入社。</p>
<p>　　<strong>白莲社</strong></p>
<p>　　远公与十八贤同修净土，以书招渊明。答曰：“弟子嗜酒，许饮即赴矣。”远公许之，遂造焉。勉令入社，渊明攒眉而去。谢灵运求入莲社，远公以灵运心杂，却之。</p>
<p>　　<strong>建安七才子</strong></p>
<p>　　徐干、陈琳、阮瑀、应玚、刘桢、孔融、王粲，皆好文章，号建安七才子。</p>
<p>　　<strong>兰亭禊社</strong></p>
<p>　　王右军兰亭修禊，与孙绰、许询辈四十二人，大会于此。是日不成诗，王大令辈一十六人，各罚酒三觥，如金谷酒数。</p>
<p>　　<strong>西园雅集十六人</strong></p>
<p>　　苏东坡、王晋卿、蔡天启、李端叔、苏子由、黄鲁直、晁无咎、张文潜、郑靖老、秦少游、陈碧虚、王仲至、圆通大师、刘巨潜，李伯时画《西园雅集图》，而米元章书记其上。</p>
<p>　　<strong>四杰</strong></p>
<p>　　唐王勃、杨炯、卢照邻、骆宾王，皆以文章齐名天下，号为四杰。</p>
<p>　　<strong>铛脚刺史</strong></p>
<p>　　唐大鼎守沧州，郑德本守瀛州，贾敦颐守冀州，皆有治名，故河北称为铛脚刺史。</p>
<p>　　<strong>易水三侠</strong></p>
<p>　　燕丹送荆轲易水之上，高渐离击筑而歌，宋如意和之。《国策》、《史记》俱无如意名。陶靖节《咏荆轲》诗，有“渐离击悲筑，宋意唱高声”，与《水经注》俱有之。</p>
<p>　　<strong>五马</strong></p>
<p>　　南齐柳元伯之子五人，皆领五州，五马参差于庭。殷文圭启云：“荀家门内罗列八龙，柳氏庭前参差五马。”</p>
<p>　　<strong>窦氏五龙</strong></p>
<p>　　宋窦仪字可象，蓟州渔阳人。父禹钧在周为谏议大夫，五子曰仪、俨、侃、偁、僖，相继登科。时人谓之窦氏五龙。又曰燕山五桂。</p>
<p>　　<strong>汉三杰</strong></p>
<p>　　张良、韩信、萧何。</p>
<p>　　<strong>程门四先生</strong></p>
<p>　　谢良佐、游酢、吕大临、杨时。</p>
<p>　　<strong>四贤一不肖</strong></p>
<p>　　范仲淹、余靖、尹洙、欧阳修，谓之四贤。高若讷谓之一不肖。</p>
<p>　　<strong>睢阳五老</strong></p>
<p>　　宋冯平与杜衍、王焕章、毕世长、朱贯，咸以耆德挂冠，优游桑梓间。暇日宴集，赋诗云：“醉游春圃烟霞暖，吟听秋潭水石寒。”时人谓之睢阳五老。</p>
<p>　　<strong>昭勋阁二十四人</strong></p>
<p>　　宋理宗宝庆二年，图功臣神像于昭勋阁，赵普、曹彬、薛居正、石熙载、潘美、李沆、王旦、李继隆、王曾、吕夷简、曹玮、韩琦、曾公亮、富弼、司马光、韩忠彦、吕颐浩、赵鼎、韩世忠、张浚、陈康伯、史浩、葛邲、赵汝愚，凡二十四人。</p>
<p>　　<strong>二十四孝</strong></p>
<p>　　大舜耕田，汉文尝药，曾参啮指，闵损推车，子路负米，董永卖身，剡子鹿乳，江革行佣，陆绩怀橘，山南乳姑，吴猛饱蚊，王祥卧冰，郭巨埋儿，杨香搤虎，寿昌寻母，孟黔娄尝粪，老莱戏彩，蔡顺拾椹，黄香扇枕，姜诗跃鲤，王裒泣墓，丁兰刻母，孟宗泣竹，庭坚涤皿。</p>
<p>　　<strong>三珠树</strong></p>
<p>　　王勃六岁能文，与兄勔、勮竞爽。杜易简奇之曰：“此王氏三珠树也。”勃凡命草，先磨墨数升，引被覆面而卧，忽起书之，不加点窜，人谓之腹稿。</p>
<p>　　<strong>北京三杰</strong></p>
<p>　　唐富嘉谟与吴少微、魏谷倚者，并负文辞，时称“北京三杰”。天下文章浮俚不竞，独少微、嘉谟本经术，雅厚雄迈，人争慕之。号吴体。</p>
<p>　　<strong>五子科第</strong></p>
<p>　　黄汝楫，方腊犯境，汝楫出财物二万缗，赎被掠士女千人。夜梦神告曰：“上帝以汝活人多，赐五子科第。”其后子开、阁、闶、闻、闿，皆登科。</p>
<p>　　<strong>四豪</strong></p>
<p>　　列国赵平原君胜，齐孟尝君田文，楚春申君黄歇，魏信陵君无忌，称“四豪”。</p>
<p>　　<strong>张氏五龙</strong></p>
<p>　　南北朝张镜与严延之邻居，延之每酣饮，喧呼不绝，而镜寂无言声。一日与客谈，延之从篱落取胡床坐，听辞言清远，心服之。谓客曰：“彼中有人”。自是不复酣叫。镜兄弟五人俱名士，时号“五龙”。</p>
<p>　　<strong>河东三绝</strong></p>
<p>　　唐徐洪，蒲州司兵参军。时司户韦暠善判，司工李登善书，洪善属辞，号“河东三绝”。</p>
<p>　　<strong>兖州八伯</strong></p>
<p>　　羊曼，祜从孙，任达嗜酒，与阮放等八人友善，时称阮放为宏伯，郗鉴为方伯，胡毋辅之为达伯，卞壶为裁伯，蔡谟为朗伯，阮孚为诞伯，刘缓为委伯，而曼为踏伯，号“兖州八伯”，又号为“八达”。</p>
<p>　　<strong>五忠</strong></p>
<p>　　刘韐，崇安人，其先自京兆徙闽，子孙仕宋，得谥“忠”者五人，世号“五忠”。刘氏以学士使金，金人留之，自缢，谥忠显。长子子羽官枢密，首荐吴玠、吴璘可大用，中兴战功居多，子羽之力也。</p>
<p>　　<strong>九牧林氏</strong></p>
<p>　　唐林披，官太子詹事。子九人，俱刺史，号“九牧林氏”，而藻、蕴尤知名。</p>
<p>　　<strong>八子并通籍</strong></p>
<p>　　明许进仕至吏部尚书，谥襄毅。子诰南，户部尚书，谥庄敏；赞，大学士，谥文简；论，兵部尚书。其八子并通籍，海内莫京焉。</p>
<p>　　<strong>一门仕宦</strong></p>
<p>　　宗资，南阳人，世居宛。一门仕宦，至卿相者三十四人，东汉时无与比者。</p>
</div>
</div>
<div class="bookvmiddle">
<a href="/guwen/bookv_19186.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19188.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
