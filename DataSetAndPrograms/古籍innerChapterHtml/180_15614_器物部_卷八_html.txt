
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·器物部·卷八_古诗文网
</title>
<meta content="○斧《释名》曰：斧，甫始也。凡将制器，始以斧伐木，已乃制之也。《易》曰：得其资斧，我心不快。(斧所以破除荆棘，以安客舍者也。不得其位，不获平砥之地，虽得资斧，其心不快。)《龙鱼河图" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15614.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>器物部·卷八</b></span>
<a href="javascript:PlayBookv(15614)" style="margin-left:5px;"><img alt="" height="16" id="speakerimgBookv15614" src="/img/speaker.png" width="16"/></a>
<span id="bookvPlay15614" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○斧</p>
<p>　　《释名》曰：斧，甫始也。凡将制器，始以斧伐木，已乃制之也。</p>
<p>　　《易》曰：得其资斧，我心不快。(斧所以破除荆棘，以安客舍者也。不得其位，不获平砥之地，虽得资斧，其心不快。)</p>
<p>　　《龙鱼河图》曰：斧神名狂章。</p>
<p>　　《周书》曰：神农作陶冶斧，破木为耜、锄、耨，以垦草莽，然后五谷兴。</p>
<p>　　《诗》曰：析薪如之何？匪斧不克；取妻如之何？匪媒不得。</p>
<p>　　又曰：蚕月条桑，取彼斧斨，以伐远扬。</p>
<p>　　又曰：《破斧》，美周公也。既破我斧，又缺我斨。</p>
<p>　　《周礼》曰：大丧及窆，执斧以莅匠师。(匠师，主丰碑之士，执斧以师之使戒其士。)</p>
<p>　　《礼》曰：礼，诸侯赐鈇(音夫)钺然后诛。</p>
<p>　　又曰：天子负斧依，南乡而立。(斧依，为斧文屏风于户牖之间。)</p>
<p>　　《传》曰：楚子执齐庆封，将戮之。负之斧钺，以徇於诸侯，使言曰："无或如齐庆封，弑其君，弱其孤。以盟其大夫。"</p>
<p>　　《春秋元命苞》曰：斧锧，主乱行，斩狂诈。斧之为言补也。</p>
<p>　　《汉书》曰：分周为二，有逃责之台，被窃鈇之言。(应劭曰：周赦王出，至路边窃取遇人。)</p>
<p>　　又曰：暴胜之为直指使者，衣绣持斧，逐捕盗贼。</p>
<p>　　又曰：王莽司徒王寻，初发长安，宿霸昌厩，亡其黄钺，寻军士所王素狂直，入哭曰："此经所谓丧其齐(音资)斧者也！"(应劭曰：齐，利也。亡其利斧，言无以复斩断者。)</p>
<p>　　《东观汉记》曰：祭遵袭略阳，遣护军王忠，皆持利斧，伐树开道。</p>
<p>　　又曰：蒋翊，字元卿。后母憎之，伺翊寝，操斧斫之，值翊如厕。</p>
<p>　　谢承《后汉书》曰：会稽戴就，字景成，为都曹掾。太守为州所奏，就见伏考，烧斧以着腋下。就骂狱卒："此无火气，何不熟烧！"</p>
<p>　　《魏志》曰：太祖延张绣及其将帅，置酒高会。太祖行酒，典韦持大斧立后，刃径尺。太祖所至之所，韦辄举目之，绣及将帅莫敢仰视。</p>
<p>　　《晋书》曰：魏舒尝适野王，主人妻夜产。俄而闻车马之声，相问曰："男也？女也？"曰："男，书之十五以兵死。"复问："宿者谁？"曰："魏公舒。"后十五载，诣主人，问所生儿何在？曰："因条桑，为斧伤而死。"舒自知为公。</p>
<p>　　《晋咸和起居注》曰：因有司奏魏氏故事：正旦贺，公卿上殿，虎贲六人随上，以斧柄柱衣裙。上令宜依旧为仪注，诏曰："此非前代善制，其除之。"</p>
<p>　　《三辅旧事》曰：王莽梦大夏殿前五铜人语。莽恶之，斧斫开铜人腹。</p>
<p>　　《东阳记》曰：晋中朝时，有民王质者，入山伐木，至石室中，见童子数人弹琴而歌，因留跂斧柯而听之。童子以物与之，状如枣核，质含之，便不复饥也。童子曰："汝来已久，宜去。"质承声起，斧柯漼然烂尽。既归，去家已数十年。</p>
<p>　　《列女传》曰：丁仲谋妻氏共夫至交址，夫为贼所杀。妻船上得一斧，举以破贼。</p>
<p>　　《列仙传》曰：赤斧，手中常有赤斧。</p>
<p>　　《录异传》曰：陈世母黄亡后，还家但闻声，世忽亡斧，黄言问家奴福盗之。</p>
<p>　　《幽明录》曰：文翁常欲断大树，欲断处，去地一丈八尺，翁先祝曰："吾若得二千石，斧当着此处！"因掷之，中所欲一丈八尺处。后果为郡。</p>
<p>　　《贾逵别传》曰：逵庙一柏树，有人窃来斫伐。始投斧数下，斧刃乃折於树中。</p>
<p>　　《七贤传》曰：文党，字翁仲。与人俱入山取木，谓侣人曰："吾欲远学，先试投斧高木上，斧当挂！"乃投之，斧果上。因之长安受经。</p>
<p>　　《廷尉决事》曰：廷尉高文惠上民傅晦诣民籍牛场上盗黍，为牛所觉，以斧掷折晦脚，物故。依律，牛应弃市。监枣超议："晦既夜盗，牛本无杀意，宜减死一等。"</p>
<p>　　《六韬》曰：操刀不割，失利之期。执斧不伐，贼人将来。繁叶不去，将为斧柯。</p>
<p>　　《列子》曰：人有亡鈇者，意其邻人子。视其行步，窃鈇也；颜色，窃鈇也；言语，窃鈇也；动作态度，无为而不窃鈇也。俄而於其谷而得其鈇。他日，复见其邻子之动作态度，无似窃鈇矣。</p>
<p>　　《孟子》曰：斧斤以时入山林，材木不可胜用也。</p>
<p>　　《荀卿子》曰：林木茂而斧斤至焉。</p>
<p>　　《吕氏春秋》曰：孔甲田于东阳萯(音倍。)山，天大风，晦。孔甲迷惑，入于民室，主人方乳，(乳，产也。)或曰："后来，是良日也。是子必大吉！"或曰："不胜之，是子必大殃！"后取其子以归，曰："以为余子，谁敢殃之？"子长成，莫动析橑，(音老。)斧破斩其足，遂为守门者。</p>
<p>　　《淮南子》曰：巨斧击桐薪，不待利时日而后破之。</p>
<p>　　又曰：古之遣将，君亲操斧，持头，授将军柄，曰："阃以外者，将军裁之！"</p>
<p>　　《说苑》曰：雍门周说孟尝君："以秦楚之强而报於弱薛，譬犹萧斧而伐朝菌也。"</p>
<p>　　《玄晏春秋》曰：邻人亡斧及鸡，意予窃之。居三日，鸡还，斧又自得，邻人大愧。</p>
<p>　　《志林》曰：齐斧，齐当为斋。凡师出，必斋戒入庙受斧，故云斋也。</p>
<p>　　《抱朴子》曰：介象烧斧，而立其上，久不知热。</p>
<p>　　《诸葛亮教》曰：前后所作斧，都不可用。前伐鹿角，坏刀斧千馀枚，赖贼已走。间自令作部刀斧数百枚，用之百馀日，初无坏者。尔乃知彼主者无意，宜收治之。此非小事也，若临敌，败人军事矣。</p>
<p>　　○锯</p>
<p>　　《释名》曰：锯，倨也。其体直，所截应倨勾之正也。</p>
<p>　　《说文》曰：锯，枪唐也。</p>
<p>　　《古史考》曰：孟庄子作锯。</p>
<p>　　《史记》曰：公孙鞅之事孝公也，设刀锯以禁奸邪，信赏罚以致理。</p>
<p>　　《后汉书》曰：献帝欲复肉刑，孔融议曰："虽忠如鬻拳，信如楚和，智如孙膑，一离刀锯，没世不齿。"</p>
<p>　　《吴志》曰：孙皓爱妾使人至市贼夺百姓财物，司市陈声绳之以法。皓大怒，假他事烧锯断声头。</p>
<p>　　王隐《晋书》曰：赵王伦欲废贾后，而门钥在侍中处。所部司马多木作，有利锯。至期，伦乃命三部司马，以锯截关开门。</p>
<p>　　《晋书》曰：胡毋辅之，字彦国，少擅高名。王澄常与人书曰："彦国吐佳言，如锯木屑，霏霏不绝，诚为后进领袖也！"</p>
<p>　　又《中兴书》曰：符健凶淫暴虐，常露刀张弓，椎、钳、锯、凿，杀人之具，备置左右。</p>
<p>　　《宋书》曰：后废帝名昱，初在东宫，惰业好嬉，师王不能禁。及嗣位，渐自放恣，晨出暮归，从者并执铤矛，加以虐刑，针椎凿锯之徒，不离左右。</p>
<p>　　《庄子》曰：礼若亢锯之柄。(亢，举也。礼有所断割，犹举锯之柄以断物也。)</p>
<p>　　又曰：天下好智而百姓求竭矣。於是乎釿(音斤)锯颛焉，绳墨杀焉，椎凿决焉。</p>
<p>　　《管子》曰：军中必有一斧一锯。</p>
<p>　　《尸子》曰：水非石之钻，绳非木之锯。</p>
<p>　　《列女传》曰：臧文仲为鲁使齐，齐拘之。文仲使人遗公书，恐人得之，乃谬其词曰："臧我羊，食我以铜鱼。"公及大夫莫能知之，乃问臧孙母。母泣曰："吾子拘，有木治矣。(木治，梏也。)'臧我羊'者：臧，善也；羊者，有母，告妻善养母。'食我以铜鱼'：铜鱼，其文错；错者，所以治锯也；锯者所以治木。是以知有木治，系於狱矣。"</p>
<p>　　《淮南子》曰：夏屋联房，公输、王尔无所措剞(居绮切。)劂(居月切。)削锯，然犹未能赡人主之欲也。</p>
<p>　　《世说》曰：晋元皇初见贺司空，言及吴时孙皓烧锯截一贺头，是谁？司空未复言，元皇曰："烧是贺邵。"司空流涕，曰："昔者先臣遭遇无道，臣创巨痛深，无以上答明诏。"元皇惭愧，三日不出。</p>
<p>　　《衡山记》曰：鸡头陂西有石室，有人采药，暮宿其中。晓见一锯悬在壁上。示有形，无复铁贯。</p>
<p>　　○椎</p>
<p>　　《说文》曰：椎，击也。齐谓之柊揆。镦，千斤椎斤也。</p>
<p>　　《纂文》曰：柊揆，方椎。</p>
<p>　　焦赣《易林》曰：亡椎失斧，公输无辅。</p>
<p>　　《广雅》曰：柊揆、果攵、(苦卧切。)〈木尤〉、鐇、(音烦)钅奄、(於业切。)椓，(音卓。)椎也。</p>
<p>　　《史记》曰：张良为韩报仇，得切刀为铁椎，重百二十斤。击始皇于博浪沙中，误中副车。</p>
<p>　　又曰：信陵君客朱亥，袖四十斤铁椎，椎晋鄙杀之，夺兵以救赵。</p>
<p>　　《战国策》曰：始皇遗齐君王后连环，曰："齐多知，能解环！"君王后引椎，椎破之，谢秦使曰："谨已解矣。"</p>
<p>　　《汉书》曰：贾山上书曰："秦王东穷燕、齐，南极吴、楚。厚筑其外，隐以金椎，为驰道之丽至于此。使其后世，曾不得斜径而托足焉！"</p>
<p>　　又曰：淮南王长怨辟阳侯之不救其母也，袖金椎椎杀辟阳侯。</p>
<p>　　又曰：中山靖王胜来朝，闻乐声而泣，曰："众煦漂山，聚蚊成雷，明堂执虎，十夫桡椎。"</p>
<p>　　王隐《晋书》曰：梅陶及钟雅数说事，祖纳辄困之，因曰："君，汝颍之士利如锥我，幽冀之士钝如椎。持我钝椎，椎君利锥，皆为摧！"陶、雅并称有神锥，不可得椎，纳曰："假有神锥，必有神椎。"</p>
<p>　　《吴越春秋》曰：夫差使力士石番，以铁椎椎杀王孙圣。</p>
<p>　　《益州记》曰："市桥莋(音作。)桥，今各有一铁椎，大十许围，长六七十尺。云初桥引机运此椎，以击桥柱。本有三，狡摴二。</p>
<p>　　《管子》曰：一农必有一椎。</p>
<p>　　《庄子》曰：儒以诗礼发冢，曰："徐以金椎控其颐，无伤口中珠！"</p>
<p>　　《周生列子》曰：昔伊尹操商栝，姬公挥周机，管子执齐钺，范蠡奋越椎。</p>
<p>　　《世说》曰：永嘉三年，中牟县故魏任城王台下池，有汉时铁椎，长六尺，入地三尺，头西南指，不动。</p>
<p>　　桓谭《上事》曰：孔子问屠牛曰："屠牛有道乎？"曰："刺必中解，割必中理，盘筋则引终葵而椎。"</p>
<p>　　孙胜《优劣论》曰：子房奋椎，为天下唱义。义声既震，则秦亡可知矣！</p>
<p>　　○凿</p>
<p>　　《释名》曰：凿，有所穿凿也。</p>
<p>　　《说文》曰：錾，小凿也。</p>
<p>　　《通俗文》曰：石凿曰錾，(作澹切。)凿充曰铳。(昌仲切。)小凿曰钅孱，(音潺。)柄曰樈(音擎。)受樈曰钅。(七红切。)</p>
<p>　　《古史考》曰：孟庄子作凿。</p>
<p>　　《尸子》曰：利锥不如方凿。</p>
<p>　　《管子》曰：军必有一凿。</p>
<p>　　《庄子》曰：齐桓公读书堂上，轮扁斫轮堂下，释椎凿而上，问桓公。</p>
<p>　　《抱朴子》曰：魏明帝好闻椎、凿之声。</p>
<p>　　《搜神记》曰：陈仲举微时，常宿黄申家。妇方产，夜有叩门者。须臾，门里言："有客，堂下有人，不可进。"曰："从后往。"须臾，还，留者问曰："何等名？可与几岁？应以何死？"答曰："男也，名奴，得十五岁，当以兵死。"仲举告其家，父母不使执寸刃。年十五，有置凿於梁者，其末出。奴以长木钩取，凿堕，陷脑而死。</p>
</div>
</div>
<div class="bookvmiddle">
<a href="/guwen/bookv_15613.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15615.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
