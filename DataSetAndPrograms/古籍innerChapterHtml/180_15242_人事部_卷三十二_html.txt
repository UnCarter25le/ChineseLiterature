
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·人事部·卷三十二_古诗文网
</title>
<meta content="○笑《说文》曰：哑，笑也。咥，大笑。听，笑貌也。忻，笑喜也。《易·同人卦》曰：先号咷而后笑。又《震卦》曰：震来虩虩，笑言哑哑。又《旅卦》曰：鸟焚其巢，旅人先笑后号咷。《毛" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15242.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>人事部·卷三十二</b></span>
<a href="javascript:PlayBookv(15242)" style="margin-left:5px;"><img alt="" height="16" id="speakerimgBookv15242" src="/img/speaker.png" width="16"/></a>
<span id="bookvPlay15242" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○笑</p>
<p>　　《说文》曰：哑，笑也。咥，大笑。听，笑貌也。忻，笑喜也。</p>
<p>　　《易·同人卦》曰：先号咷而后笑。</p>
<p>　　又《震卦》曰：震来虩虩，笑言哑哑。</p>
<p>　　又《旅卦》曰：鸟焚其巢，旅人先笑后号咷。</p>
<p>　　《毛诗·邶·终风》曰：终风且暴，顾我则笑。谑浪笑傲，中心是悼。</p>
<p>　　又《硕人》曰：巧笑倩兮，美目盼兮。</p>
<p>　　又《氓》曰：兄弟不知，咥其笑矣。(咥咥然笑。)总角之宴，言笑晏晏，信誓旦旦。(晏晏，和柔也。)</p>
<p>　　又《蓼萧》曰：燕笑语兮。</p>
<p>　　《礼记·檀弓》曰：鲁人有朝祥而暮歌者，子路笑之。(笑其为乐速也。)夫子曰："由，尔责於人，终无已夫。三年之丧，亦已久矣。"</p>
<p>　　《礼斗威仪》曰：君乘土而王，其民好大笑。</p>
<p>　　《乐动声仪》曰：人情喜则笑。</p>
<p>　　《左传·宣下》曰：晋侯使郄克徵会于齐，齐顷公帷妇人，使观之。郄子将登，妇人笑于房。</p>
<p>　　又昭十六曰：晋韩起聘于郑，郑伯享之。子产戒曰："苟有位于朝，无有不共恪。"孔张后至，立于客间，执政御之，適客后。又御之，適县间。客从而笑之。事毕，富子谏曰："夫大国之人，不可不慎也。几为之笑，而不陵我。"(言数见笑，则心陵侮我也。)</p>
<p>　　又昭二十四曰：晋士弥牟逆叔孙于箕。叔孙使梁其踁待于门内，曰："余左顾而咳，乃杀之。右顾而笑，乃止。"</p>
<p>　　又昭二十八年曰：昔贾大夫貌恶，娶妻而美，三年不言不笑。御以如皋，射雉，获之，其妻始笑而言。贾大夫曰："才之不可以已，我不能射，女遂不言不笑。"</p>
<p>　　《穀梁传》曰：成公曰："季孙行父秃，晋郄克眇，卫孙良夫跛，曹公子首伛，同聘於齐。齐使秃者御秃者，眇者御眇者，跛者御跛者，伛者御伛者。萧同叔子处台笑之。客不悦，相与立胥闾而语，移日不解。齐有知者曰："齐患必在此始也。"</p>
<p>　　又昭公曰：楚灵王围吴朱方，执齐庆封，将杀之。使人令於军中曰："有若齐庆封杀其君者乎？"封曰："子一息我亦且一言，曰：有若楚公子围杀其兄之子麏而代之为君者乎？"军人粲然皆笑。</p>
<p>　　《论语·宪问》曰：子问公叔文子于公明贾曰："信乎！夫子不言不笑，不取乎？"公明贾对曰："以告者过也。夫子时然后言，人不厌其言。乐然后笑，人不厌其笑。义然后取，人不厌其取。"</p>
<p>　　又《阳货》曰：子之武城，闻弦歌之声，夫子莞尔而笑曰："割鸡焉用牛刀？"(莞尔，小笑貌。)</p>
<p>　　《史记》曰：吴王问孙子兵法。孙子曰："愿得大王宠姬二人以为军阵长。"吴王曰："诺。"使二夫人为军队长，各将一队。令宫女三百被甲而立，告以兵法，令随鼓进退。令曰："闻一鼓皆庄，二鼓操兵，三鼓皆为战形。"于是，宫女皆掩口而笑。孙子操枹击鼓，三令五申，其笑如故。孙子怒，目如明星，声如骇虎Ｍ袖上冲冠，鬓旁绝缨。顾谓执法曰："取鈇锧引夫人斩之。"</p>
<p>　　又曰：有躄者盘散行汲。赵平原君美人居楼上，临见，大笑之。明日躄者到门曰："臣不幸癃病，而君之后宫临而笑臣。臣愿得笑臣者头。"应曰："诺。"居岁馀，宾客门下舍人稍稍引去者过半。平原怪之。一人前对曰："以君之不杀笑躄者，君为爱色而贱士，即去耳。"平原乃斩美人头，自造门进躄者，因谢焉。其后门下乃复稍稍来。</p>
<p>　　又曰：高祖奉玉卮为太上皇寿曰："始大人常以臣无赖，不能治产业，不如仲力，今某之业所就孰与仲多？"殿上群臣皆呼万岁，大笑为乐。</p>
<p>　　又曰：孟尝君之赵，赵平原君客之。赵人闻孟尝君贤，皆出观之。皆笑曰："始以薛公为魁然也，今视之眇小丈夫耳！"</p>
<p>　　《汉书》曰：公孙弘为人谈笑多闻。(师古曰：善于谈笑而又多闻也。)</p>
<p>　　又曰：匡衡字稚圭。好学，诸儒为之语曰："无说诗，匡鼎来。匡说诗，解人颐。"(如淳曰：使人笑不能止。)</p>
<p>　　《东观汉记》曰：光武微时与邓晨观谶，云刘秀当为天子。或言国师公刘秀当之。光武曰："安知非仆乎？"建武三年，上徵邓晨还京师，数宴见，说故旧平生为忻乐。晨从容谓帝曰："仆竟辩之。"帝大笑。</p>
<p>　　又曰：初，桓荣遭仓卒困厄时，尝与族人桓玄卿俱捃拾投，闲辄诵诗。玄卿谓荣曰："卿但尽气尔，当安复施用时乎？"荣笑而不应。后荣为太常，玄卿来候荣，诸子谓曰："平生笑君尽气，今何如？"玄卿曰："我农民，安能预知此！"</p>
<p>　　又曰：桓荣为博士，入会庭中。诏赐奇果，受者皆怀之，荣独举手奉以拜。帝笑止之曰："此真儒生也。"愈见敬厚。</p>
<p>　　《魏志》曰：贾诩字文和。文帝为五官将，而临淄侯植才名方盛，各有党，有夺宗之议。太祖又问诩，嘿然不对。太祖曰："与卿言而不答，何也？"曰："思袁本初、刘景升父子也。"太祖大笑。于是，太子遂定。</p>
<p>　　又曰：明悼毛皇后父嘉，本典虞车工，卒暴富贵。明帝令朝臣会其家饮宴，其容止举动甚痴騃，语辄自谓侯身。时人以为笑。</p>
<p>　　《蜀志》曰：马忠为人宽济有度量，但谈啁(张流切。)大笑，忿怒不形于颜色。</p>
<p>　　王隐《晋书》曰：杜预伐吴，军入城，至都督孙歆帐下，生将歆诣预。王濬先列，得歆头。而预生送歆洛中，大笑。</p>
<p>　　《晋中兴书》曰：石勒与李阳相近。阳性刚愎，每岁与争沤麻池，共相打扑，互有胜负。勒贵，召阳，引入言及平生酒醋，宣阳肘曰："卿年老，臂中故有力不？颇复与人斗耶？孤往昔数得卿尊拳，卿亦数遭孤毒手。"因大笑。赏赐甚厚。即日拜阳奉车都尉，除始兴太守。时有醉胡乘马径入府门，勒问门吏冯翥："向走马入门为是何人而不弹白？"翥见问，惶遽误对忘讳："向有醉胡乘马驰来，即以呵问，胡人难与语，非小吏所制。"勒笑曰："胡正自难与言。"其后章武太守樊坦入辞，居贫，衣服甚陋，曰："樊章武贫耶？朝服何以坏恶？"坦性疏谬，对曰："顷遇羯胡，资财荡尽，是以穷弊。"勒大笑曰："羯胡贼乃尔，大恶，取君物尽。"坦汗流而不敢谢。勒赐坦衣，恕而不问。</p>
<p>　　萧子显《齐书》曰：徵张敬儿为护军将军常侍如故。敬儿武将不习朝仪，闻当内迁，乃于密室中屏人学揖让答对。空中俯仰，如此竟日。妾侍窃窥笑焉。</p>
<p>　　崔鸿《十六国春秋·后赵录》曰：桃豹字安步，范阳人。少时以胆勇骑射称，尝攘臂大言曰："大丈夫遭遇魏太祖，不封万户侯位上将者，非丈夫也。"时类笑之，豹骂言："尔鼠子辈，安知君子豹变之志乎！"后起中原，豹为十八骑之雄，事勒甚恭。</p>
<p>　　又《南燕录》曰：慕容德。建平四年妖贼王始聚众于太山莱芜谷，自称太平皇帝。置署公卿。父固为太上皇，兄林为征东，弟秦为征西。讨擒之将刑焉，市人皆骂之曰："何为妖妄，自贻族灭，父兄今并何在？"始曰："太上皇蒙尘于外，征东征西为乱兵所害，朕躬虽存，复何聊赖。"其妻赵氏怒之曰："君正坐口过以至于此，如何临死犹有狂言。"始曰："皇后何不达天命？自古及今，岂有不亡之国。"行刑者以刀环筑之，始曰："朕当崩，终不改号。"德闻而笑谓左右曰："荧惑之人，死由狂语，何可不杀。"</p>
<p>　　《南史》曰：宋司徒褚彦回送相州刺史王僧虔，阁道坏，坠水。仆射王俭马惊跣下车。谢超宗抚掌笑曰："落水三公，堕车仆射。"</p>
<p>　　《唐书》曰：马周疏曰："人主每见前代之亡，则知其政教之所由丧，而皆不知其身之失。是知殷纣笑夏桀之亡，而幽厉亦笑殷纣之灭，隋炀帝大业之初，又笑齐魏之失国。今之视炀帝亦犹炀帝之视齐魏，不可不诫。"</p>
<p>　　又曰：李义府貌状温恭，与人语必嬉怡微笑，而褊忌阴贼，既处权要，欲人附己，微忤意者，辄加倾陷。故时人言："义府笑中有刀。"</p>
<p>　　《战国策》曰：楚王游于云梦，有狂兕触车径轮。弯弓而射，应发而殪。仰天而笑曰："乐矣！今日之游。万岁千秋之后，谁与此同乐乎？"安陵君泣涕数行而进曰："臣入则侍纶席，出则陪万乘，万岁千秋之后，愿得身灭黄泉，先辱蝼蚁。"王大悦。</p>
<p>　　《晏子》曰：景公置酒太山之上。酒酣，公四面望，喟然叹曰："寡人将去此堂堂国而死耶！"左右泣者三人，曰："臣细人也，犹将难死，而况公乎！"晏子搏髀仰天大笑曰："乐哉！今日之饮也。"公怒曰："笑何也？"对曰："臣见怯君一、谀臣三，是以大笑。"公惭而更辞。</p>
<p>　　《老子》曰：下士闻道，大笑之。不笑不足以为道。</p>
<p>　　《列子》曰：晋文公出，会欲伐卫。公子鉏仰而笑，公问何笑。曰："臣之邻人有送其妻適私家者，道见桑妇悦而与言，然顾视其妻，亦有招之者。臣窃笑之。"公悟其言，乃引师还。未至，而有伐其北鄙者矣。</p>
<p>　　《庄子》曰：齐桓公田于泽，见鬼焉。公反，诶(音熙)诒(音怡)为病，数日不出。齐士有皇子告敖者曰："臣闻野有委蛇恶，闻雷车之声，则捧其首而立，见者殆乎。"霸公冁然笑曰："此寡人所见也。"不终日而病去。</p>
<p>　　又曰：造適不及笑，献笑不及排。(所造皆适，则忘适矣，故不及笑。排者，推移之谓也。夫礼，哭必哀，献笑必乐，哀乐存怀，则不能与适推移矣。)</p>
<p>　　又曰：盗跖谓孔子曰："人上寿百岁，中寿八十，下寿六十，除病瘐死丧忧患，其中开口而笑者，一月之中，不过四五日而已矣。</p>
<p>　　《邓析子》曰：故体痛者口不能不呼，心悦者颜不能不笑。</p>
<p>　　《孟子》曰：曾子曰："胁肩谄笑，病乎夏畦。"(胁肩，竦体也。谄笑，强笑也。此言其言劳苦，甚于仲夏之月治畦、灌园之勤也。)</p>
<p>　　《吕氏春秋》曰：戎尝寇周，幽王击鼓，诸侯皆至。褒姒大悦而笑。王欲褒姒之笑，数数击鼓。诸侯至，无寇。及真寇至击鼓，而诸侯不来，遂为戎所灭。</p>
<p>　　又曰：强令之笑则不乐，强令之哭则不悲，不由中心也。</p>
<p>　　《淮南子》曰：强哭者虽疾不哀，强欢者虽笑不乐。戴哀者见歌而泣，戴乐者见哭而笑。</p>
<p>　　《说苑》曰：楚魏会于晋阳，将以伐齐。齐王患之，使人召淳于髡曰："楚魏谋，欲伐齐，愿先生与寡人共之。"淳于髡大笑而不应。王怫然作色曰："先生以寡人国为戏乎？"淳于髡对曰："臣不敢以王国为戏也。臣怜之祠田也。以箧饮与一鲋鱼，其祝曰：'下田洿耶，(洿耶，下田也。)得穀百车。鸡堁者宜禾。'(鸡堁，鸡肝黑土。)臣笑其所以祠者少，而所求者多。"王曰："善。"赐之千金，革车百乘，立为上卿。</p>
<p>　　又曰：赵简子举毙蕙齐，有被甲而笑者。简子曰："子何笑？"对曰："臣乃有宿笑。"简子曰："有以说之则可，无则死。"对曰："当桑之时，臣邻家夫与妻俱之田，见桑中女，因追之，不能及。其妻怒而去之。臣笑其旷也。"简子曰："今吾伐国失国，是吾旷也。"还师而归。</p>
<p>　　《论衡》曰：天怒则隆隆雷声，天喜应哑哑而笑。那不闻笑也？</p>
<p>　　桓子《新论》曰：关东语曰："人闻长安乐，则出门西向笑。知肉美味，则对屠门而大嚼。"</p>
<p>　　《郭子》曰：王淳与妇锺氏共坐，见武子从庭前过。淳谓妇曰："生儿如是，足慰人意。"妇笑曰："若使新妇得配参军，生儿故可不翅如此。"参军是浑中弟，名沦，字太冲，为晋文王大将军。从征寿春，遇疾亡。时人惜焉。</p>
<p>　　《世说》曰：二陆入洛，而士龙不诣张公。公问士衡，云何以不来。机曰："有疾，恐公不悉，故未敢自见。"俄而，云诣华。华为人多姿质，又好帛缠鬓，云见而大笑，不能自已。士龙尝着衰帻上船，因水中自见其影，便大笑不能已，几落水中。</p>
<p>　　又曰：王大将军尚主，如厕，见漆箱中盛乾枣本，以塞鼻。王谓厕上果，食遂为之尽。既还，婢擎金漆盘盛水，琉璃碗盛澡豆，王因倒豆着水中饮之，谓是乾饭。群婢莫不笑。</p>
<p>　　又曰：殷荆州有所识作赋示之，殷甚以为有才。语王恭："適见新文甚可观。"便於手中亟出之。王既读，殷笑不自胜。王看竟，既不笑亦不言好恶，但以如意点之而已。殷怅然自失。</p>
<p>　　《语林》曰：吊王武子。客正哭，见孙子荆驴鸣，变声成笑。</p>
<p>　　又曰：董昭失势，久为卫尉。昭乃厚加意于侏儒。正朝大会，侏儒作董卫尉啼，面叙太祖时事，举坐大笑。明帝怅然不怡，月中以为司徒。</p>
<p>　　《曹瞒别传》曰：太祖为人佻易无威仪，每与人谈论戏弄，言确尽无所隐。及欢悦大笑，至以头投诸案中，肴膳皆沾污巾帻。</p>
<p>　　《琐语》曰：师旷御，晋平公鼓瑟，辍而笑曰："齐君与其嬖人戏，坠於床而伤其臂。"平公命人书之曰："某年某月，齐君戏而伤。"问之于齐侯，笑曰："然。有之。"</p>
<p>　　《东方朔别传》曰：朔于上前射覆，中之。郭舍人亟屈，被榜。上辄大笑。</p>
<p>　　又曰：南山有木，名曰柘。良工材之，可以射，射中人情，如掩兔。舍人数穷，何不早谢。上乃搏髀大笑也。</p>
<p>　　《荀勖别传》曰：司徒鈌，帝问其人。勖曰："魏文用贾诩为公，孙权笑之。"</p>
<p>　　《神异经》曰：东方有人，不妄语，恒笑。仓卒见之，如痴。(张华注曰：今人痴好笑，本此。)</p>
<p>　　《搜神记》曰：孙綝杀徐光而无血。后綝上蒋陵，有大风荡綝车，顾见光在松树上附手笑之。俄而綝诛。</p>
<p>　　《蜀记》曰：谯周字允南，巴西人。体貌素朴，无造次辩论之才。诸葛亮领益州牧，命周为劝学从事。初见，左右皆笑，既出，有司请推笑者。亮曰："孤犹不能忍，况左右乎？"</p>
<p>　　黄义《仲交广记》曰：合浦尹牙为郡主簿，太守到官三年不笑。牙问其故，曰："父为太尉所杀。"牙乃辞，至洛为太尉养马。三年，断其头而还南。</p>
<p>　　《正论》曰：搔癣之为悦，先笑而后出拢</p>
<p>　　《养生要诀》曰：人语笑欲令至少，不欲令声高，若过误笑，损肺肠，精神不足。</p>
<p>　　《楚词·九歌》曰：若有人兮山之阿，披薜荔兮带女萝，既含睇兮又宜笑。</p>
<p>　　宋玉《登徒子赋》曰：腰如约素，齿如含贝。嫣然一笑，惑阳城，迷下蔡。</p>
</div>
</div>
<div class="bookvmiddle">
<a href="/guwen/bookv_15241.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15243.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
