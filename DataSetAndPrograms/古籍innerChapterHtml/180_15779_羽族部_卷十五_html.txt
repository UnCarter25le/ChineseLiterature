
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·羽族部·卷十五_古诗文网
</title>
<meta content="○众鸟《异物志》曰：锦鸟，文如丹地锦，而藻缋相交。俗人见其似锦，因谓之锦鸟。形微大於雉。其雌特有文章，五色，甚可爱。《周氏杂字》曰：鸀鳿鸟，似凫。《风土记》曰：鹔鷞，鹙属。飞则鸣，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15779.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>羽族部·卷十五</b></span>
<a href="javascript:PlayBookv(15779)" style="margin-left:5px;"><img alt="" height="16" id="speakerimgBookv15779" src="/img/speaker.png" width="16"/></a>
<span id="bookvPlay15779" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○众鸟</p>
<p>　　《异物志》曰：锦鸟，文如丹地锦，而藻缋相交。俗人见其似锦，因谓之锦鸟。形微大於雉。其雌特有文章，五色，甚可爱。</p>
<p>　　《周氏杂字》曰：鸀鳿鸟，似凫。</p>
<p>　　《风土记》曰：鹔鷞，鹙属。飞则鸣，其翅肃肃者也。</p>
<p>　　《楚辞》曰：鸿鹄代游曼鹔鷞，(曼曼行也。鹔鸘，俊鸟。)</p>
<p>　　《风土记》曰：鹥，〈由鸟〉也。以名自呼，大如小鸡，生於荷叶上。</p>
<p>　　《尔雅》曰：鹳鷒，鶝鶔也。如鹊，短尾。射之，衔矢射人。(郭璞注曰：一名随羿。)</p>
<p>　　《河图说徵祥》曰：鸟一足曰独立，见则主勇强也。</p>
<p>　　《广州记》曰：新宁县有独足鸟，大如鹄，其色苍，其鸣自呼"独足"。</p>
<p>　　《临海异物志》曰：东垂有一足鸟，俗名曰独足，疑是商羊。文身赤口，惟食虫豸，不罕跃粱，鸣如人啸声，将雨转鸣。或曰山噪鸟，昼伏夜翔，或时昼出，则群鸟噪之。</p>
<p>　　《山海经》曰：有五彩之鸟，有冠，名曰狂鸟。</p>
<p>　　孔融《周岁论》曰：仪凤屯集，狂鸟秽之。</p>
<p>　　《尔雅》曰：鶨，〈其鸟〉老。(郭璞症曰：鸰鶨也，俗谓之痴鸟。音丑眷切。)</p>
<p>　　《说文》曰：欺老，鶨也。</p>
<p>　　左思《蜀都赋》曰：鷩鴺山栖。(綦毋遂注曰：鷩鴺，鸟名，今如山鸡。其色班，其雏色异。出江东。)</p>
<p>　　《庄子》曰：周周衔羽以济河。(司马彪注曰：周周，河土鸟也，头重尾轻，是以衔他鸟羽乃飞过河。人之不可求益於物，以补其所短也。)</p>
<p>　　竺山真《登罗山疏》曰：越王鸟，状似鸢，口句末，可受二升许。南人以为酒器，珍於文螺。不践地，不饮江湖，不唼百草，不饵虫鱼，惟啖木叶。粪似董陆香，山人遇之，既以为香，又治杂疮。</p>
<p>　　《南方草物志》曰：有鸟或名越王鸟，大如孔雀。喙长尺八九寸，黄白黑色，状如人画，光饰似漆，莹磨尤益鲜明，多持以饮酒。出交趾九真。</p>
<p>　　刘欣期《交州记》曰：鹲〈童鸟〉，黄喙二尺馀，南人以为酒爵。</p>
<p>　　《南越志》曰：鹲〈童鸟〉，一名越王鸟。</p>
<p>　　《岭南录异》曰：越王鸟，如乌而颈帚长，头有黄冠如杯，用贮水，互相饮食众鸟雏。取其冠，坚致，可为酒杯。</p>
<p>　　竺法真《登罗山疏》曰：五距鸟，足有重距，其音"先顾"，或谓之先顾鸟。似孔雀，背连钱文。</p>
<p>　　《游名山记》曰：芙蓉山有异鸟，爱形顾影，不自藏，故为罗者所得，人谓〈宅鸟〉〈宇鸟〉。</p>
<p>　　《广州记》曰：广宁县有金鸟，纯白，口脚如金，其鸣自呼。</p>
<p>　　《异物志》曰：〈厥鸟〉鸟，大如雄鸡，色赤或黑，而能鸣。弹射取之，其肉香美，中作炙。</p>
<p>　　盛弘之《荆州记》曰：鱼复县南山有鸟，时吐物，长数寸，丹朱彪炳，形色类绶，因名吐绶鸟。</p>
<p>　　又曰：晋太玄中，营道令何谐之於县内得一鸟，大如白鹭，膝上及髀有铜环贯之，环大小刻镂如橄榄子，妙绝人工。於时京师皆观之。</p>
<p>　　《岭表录异》曰：有鸟形如野鹊，翅羽黄绿间错，尾竖两枝，长二尺馀，直而不褭。惟尾室有毛，宛如箭羽，因目之为带箭鸟。</p>
<p>　　《尔雅》曰：鸟鼠同穴，其鸟为鵌，其鼠为鼵。(郭璞症曰：鼠如人家鼠，尾短。鵌如燕而小，色黄黑。穴入地三四尺，鼠在内，鸟在外。今在陇西鸟鼠同穴山。)</p>
<p>　　《临海异物志》曰：江湖海鸟，大于鹳，喙长八寸，潮上即鸣。</p>
<p>　　又曰：〈崖鸟〉鸟，海鸟也。喙长八寸。天欲风雨，内喙於土中，向风，海师以为候。鸣如啸。</p>
<p>　　又曰：蜜母，小鸟也，色黑。正月旦，为蜜蜂周行诸山求安处，蜂随之，蜜母暮还入蜂中。</p>
<p>　　郭璞《蜜蜂赋》曰：大君以总群氏，又协气於零雀。每先驰而葺宇，番严穴之经略。(蜜母，一名零雀。)</p>
<p>　　《尔雅》曰：竭，水狗。</p>
<p>　　又曰：鴢，头。(孙炎曰：鱼也。)</p>
<p>　　又曰：突，鹕鸟。(孙炎曰：谷鹕，水鸟。)</p>
<p>　　又曰：鷏，{民虫}母也。</p>
<p>　　《广志》曰：蚊母吐蚊，大如鸠。</p>
<p>　　《岭南异物志》曰：五岭溪山深处有大鸟，如鸧〈雚鸟〉，常吐蚊子，辄从口中飞去，谓之吐蚊鸟。</p>
<p>　　《说文》曰：鹲，水鸟也。</p>
<p>　　《南方草物状》曰：孔贵如小母鸡。</p>
<p>　　《临海异物志》曰：独舂鸟，声似舂声。声多者，五穀伤；声少者，五穀熟。</p>
<p>　　又曰：契鸟、兰草，占米之贵贱。背回，契其茎。契一度，即斛米百钱；再度二百；未契仍五十。随契多少，以占知之。</p>
<p>　　《尔雅》曰：{敫鸟}，唐屠。(郭璞症曰：似乌，苍白色。)</p>
<p>　　《临海异物志》曰：〈鹿鸟〉焳鸣声哀。俗云：继母欲嫁，因爨，使人守之，母遂不还，儿因呼母，言〈鹿鸟〉焳也。</p>
<p>　　又曰：游鸟，如鹅大，其色黑，以青丝头系竹竿呼之，即来入手。俗言是东海神所养，不可食也。</p>
<p>　　《临海异物志》曰：独〈女左〉鸟，如隼，其色黑，其鸣如人呼鸡声。</p>
<p>　　《尔雅》曰：鹨，天籥也。</p>
<p>　　《南方草物状》曰：金吉鸟，其大如小母鸡。</p>
<p>　　《临海异物志》曰：有鸟耀仪，名曰苦姑。</p>
<p>　　又曰：除溪鸟，小如鸲鹆，甚黑。天欲阴雨即鸣，音言"溪渎"。</p>
<p>　　又曰：祖端端，小鸟。天欲雨即鸣。</p>
<p>　　《抱朴子》曰：千秋鸟，人面，寿如其名。</p>
<p>　　《鲁猎萦》曰：南方鸟名曰邽，生而食其翼。</p>
<p>　　《南方草物状》曰：羽鸟，毛羽青黑色，小于鸠。</p>
<p>　　俞益期《与韩豫章笺》曰：林邑有鸟，明彘飞。</p>
<p>　　《临海异物志》曰：宾师，形大如鸲鹆，毛正黑色。</p>
<p>　　《广雅》曰：车摄，鹪礼也。</p>
<p>　　《山海经》曰：基山有鸟焉，名〈尚鸟〉鸼，食之无卧。</p>
<p>　　又曰：北海蛇山有五彩鸟，飞蔽一乡，名曰翳鸟。</p>
<p>　　又曰：青丘有鸟，其状如鸠，名曰灌灌。</p>
<p>　　又曰：祷过之山有鸟，二足三面，名瞿如。</p>
<p>　　又曰：松果山有鸟，名〈虫鸟〉渠。</p>
<p>　　又曰：上申山，鸟名当扈，状如雉，食之不眴目。</p>
<p>　　又曰：符遇之山，其鸟名鴖，可以卫火。</p>
<p>　　又曰：英山有鸟，状如鹑，食之巳疠，名曰肥遗。</p>
<p>　　又曰：宰途山有鸟，名曰数斯，食之巳癭。</p>
<p>　　又曰：昆仑山有鸟，名曰钦原，蠚兽则死，蠚木则枯。</p>
<p>　　又曰：灌题山有鸟，见人则跃，名曰竦斯。</p>
<p>　　又曰：梁渠之山有鸟，名曰嚣，食之巳腹痛，可以止衕。(治衕下也。)</p>
<p>　　又曰：阳山有鸟，自为牝牡，名曰像蛇。</p>
<p>　　又曰：廆山有鸟，名曰鸰〈要鸟〉，(铃要两音。)其鸣自呼，服之不眯。</p>
<p>　　又曰：丑阳山有鸟，名曰〈只鸟〉〈余鸟〉，可以卫火。</p>
<p>　　又曰：翼望山有鸟，状如乌，三首六尾，其名曰鵸〈余鸟〉。(倚余两音。)服之使人不眯，又以御凶。</p>
<p>　　又曰：青要山有鸟，名曰鴢。(音窈窕挚也。)状如乌，青身而朱目，赤尾。食之宜子。</p>
<p>　　又曰：攻离山有鸟，名曰婴勺。其状如鹊，赤喙白身，其尾若勺，(似勺形。)其鸣自呼。</p>
<p>　　又曰：鸟名青耕，可以御疫。</p>
<p>　　又曰：天帝山有鸟，其状如鹑，黑文而赤翁，(翁，领下毛。)名曰栎，食之巳痔。</p>
<p>　　又曰：翏山有鸟，名鸓，(音垒)其状如鹄，而两首四足。</p>
<p>　　又曰：北嚣山有鸟，状如人面，名曰{般鸟}〈昌鸟〉，夜飞而昼伏。</p>
<p>　　又曰：太行山有鸟焉，其状如鹊，白身赤尾，六足，其名〈贲鸟〉〈贲鸟〉。(音奔)</p>
<p>　　又曰：马成山有鸟，状如乌，白首而身青，黄足，其名曰鶌，食之不饥。</p>
<p>　　又曰：号山有鸟，名寓，状如鼠。</p>
<p>　　又曰：梦联掷晷有鸟，群居而朋飞，其毛如雌雉，名曰鸟。(音交。或作渴。)</p>
<p>　　又曰：毕张山有鸟，状如雉，而文首、白翼、黄足，名曰白〈石鸟〉。食之巳嗌。</p>
<p>　　又曰：小侯山有鸟，其状如乌而白文，名曰鸪〈鸟〉。(姑习两音。)</p>
<p>　　又曰：北号山有鸟，其状如鸡，而白首、鼠足、虎爪，名曰魁雀，食人。</p>
<p>　　又曰：羭次山有鸟，状如枭，人面而一足，名曰橐{非巴}(音肥。)冬夏蛰，服之不畏雷。</p>
<p>　　○鸟卵</p>
<p>　　《左传·哀公下》曰：子西曰："胜如卵，余翼而张之。"</p>
<p>　　《汉书》曰：武帝时，大宛诸国献大鸟卵。(应邵曰：如二石瓮。)条支国大鸟，卵如瓮。</p>
<p>　　《魏志》曰：清河令徐孝龙取十三种物着箧中，使管辂射之。先说鸡子，后谓蚕蛹，遂一一名之。</p>
<p>　　《吴志》曰：孙权太子常嘲诸葛恪曰："匈糠何不食马矢？"恪曰："愿太子食鸡卵。"权曰："人令卿食马矢，卿使人食鸡卵，何也？"恪曰："所出同耳。"权大笑。</p>
<p>　　《晋书》曰：戴安道少时，取鸡卵汁溲白瓦屑，作郑玄碑文，手刻字，文既绮藻，器亦妙绝。</p>
<p>　　《唐书》曰：武德中，西蕃突厥叶护可汗遣使贡条支巨卵二。</p>
<p>　　又曰：贞观二十一年，西蕃吐陆可汗献金卵瓶，鸟壳也。雕刻作禽兽，而途以黄金。</p>
<p>　　《山海经》曰：西王母山有沷民国，凤卵是食，甘露是饮。</p>
<p>　　《韩诗外传》曰：卵之性为雏，不得良鸡大育，积日累久，则不成为雏。</p>
<p>　　《管子》曰：子夏云："雕卵，然后謇戤，所谓发积藏，散万物。"</p>
<p>　　《墨子》曰：以他言非吾者，犹以卵投石也。尽天下之卵，石犹不毁也。</p>
<p>　　《孙卿子》曰：以桀诈桀，则幸；诈尧，譬若以卵投石。</p>
<p>　　又曰：卵有毛，是说之难持者也，而惠施、邓析能精之。然而长者不贵，非礼义掷晷也。</p>
<p>　　《淮南子》曰：越鸡不能伏鹤卵。</p>
<p>　　又曰：雁北向，鹊始加巢，雉鸲呼卵。</p>
<p>　　《淮南万毕术》曰：艾火令鸡子飞，(取鸡子，去其汁，燃艾火，内空卵中，疾风因举之，飞。)盐之累卵。(取盐途卵，取他卵置上，即累矣。)</p>
<p>　　《抱朴子》曰：夏后始衰，食凤卵而凤去。如此，则凤有种矣。</p>
<p>　　《扬子法言》曰：雌之不才，其卵段；(段，败也。)君乏才，其民野。不屈其意，不累其身。不夷不惠，可否之间。</p>
<p>　　《神仙传》曰：有人病，就茅君请福。煮鸡子十枚，以内帐中。须臾，茅君悉掷出。其中伍缕者，并差；有黄者，不愈。常以此为候。</p>
<p>　　阮籍《大人先生传》曰：若先生者，以天地如卵耶？小物细人，欲论其长短，议其是非，岂不罢凑！</p>
<p>　　《博物志》曰：九窍者胎生，八窍者卵生。龟、鳖、鼋、此诸类皆卵生而影伏。</p>
<p>　　《幽明录》曰：桂阳罗君章，二十许，都未有志，不属意学问。常昼寝，梦得一鸟卵，五色杂耀，不势人间物，梦中因取吞之。於是渐有志向，遂更勤学，读九经，以清才闻。</p>
<p>　　《罗含传》云：吞飞鸟卵。</p>
<p>　　《吴氏本草》曰：丹鸡卵可作虎珀。</p>
<p>　　张衡《南郡赋》曰：春卵夏笋。</p>
<p>　　张孟阳《洛禊赋》曰：浮素卵以蔽水，洒玄醪於中河。</p>
<p>　　○鸟巢</p>
<p>　　《尚书大传》曰：古人凤皇巢其树，好生恶杀。</p>
<p>　　《说文》曰：鸟在木上曰巢，在穴曰巢。</p>
<p>　　《曾子》曰：鹰鹯以太山为下，而增巢其上。</p>
<p>　　《孙卿子》曰：古之王者，乌鹊之巢可俯窥。</p>
<p>　　《庄子》曰：古者禽兽多而人民少，於是贸苍巢居以避之。昼拾椽栗，暮栖木上，故命之曰有巢氏之民。</p>
<p>　　又曰：鹊上高城之墉，而巢於高枝之颠。城坏，陵风而起。</p>
<p>　　又曰：至德之君，乌鹊之巢可攀援而窥。</p>
<p>　　《淮南子》曰：鹊巢知风之所起。(言鹊作巢而知风。一实背风也。)</p>
<p>　　陆贾《新语》曰：尧以仁义为巢，舜以稷、契为枝；秦以刑罚为巢，故有复巢破卵之患。</p>
</div>
</div>
<div class="bookvmiddle">
<a href="/guwen/bookv_15778.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15780.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
