
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
博物志·卷六_古诗文网
</title>
<meta content="人名考昔彼高阳，是生伯鲧，布土，取帝之息壤，以堙洪水。殷三仁：微子、箕子、比干。文王四友：南宫括、散宜生、闳夭、太颠。仲尼四友：颜渊、子贡、子路、子张。曹参字敬伯。蔡伯喈母，袁公妹" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_13746.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷六</b></span>
<a href="javascript:PlayBookv(13746)" style="margin-left:5px;"><img alt="" height="16" id="speakerimgBookv13746" src="/img/speaker.png" width="16"/></a>
<span id="bookvPlay13746" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%8d%8e">张华</a></p>
<div class="contson">
<p>　　人名考</p>
<p>　　昔彼高阳，是生伯鲧，布土，取帝之息壤，以堙洪水。</p>
<p>　　殷三仁：微子、箕子、比干。</p>
<p>　　文王四友：南宫括、散宜生、闳夭、太颠。</p>
<p>　　仲尼四友：颜渊、子贡、子路、子张。</p>
<p>　　曹参字敬伯。</p>
<p>　　蔡伯喈母，袁公妹曜卿姑也。</p>
<p>　　古之善射者甘蝇，蝇之弟子曰飞卫。</p>
<p>　　平原管辂善卜筮，解鸟语。</p>
<p>　　蔡邕有书万卷，汉末年载数车与王粲。粲亡后，相国掾魏讽谋反，粲子与焉。既被诛，邕所与粲书，悉入粲族子业字长绪，即正宗父，正宗即辅嗣兄也。初粲与族兄凯避地荆州依刘表，表有女。表爱粲才，欲以妻之，嫌其形陋周率，乃谓曰：“君才过人而体貌躁，非女婿才。”凯有风貌，乃妻凯，生业，即女所生。</p>
<p>　　太丘长陈寔，寔子鸿胪卿纪，纪子司空群，群子泰，四世于汉、魏二朝有重名，而其德渐小减，故时人为其语曰：“公惭卿，卿惭长。”</p>
<p>　　文籍考</p>
<p>　　圣人制作曰经，贤者著述曰传，郑玄注《毛诗》曰笺，不解此意。或云毛公尝为北海郡守，玄是此郡人，故以为敬。</p>
<p>　　何休注《公羊传》，云“何氏学”。又不能解者。或答云：休谦词，受学于师，乃宣此义不出于己。此言为允。</p>
<p>　　太古书今见存有《神农经》、《山海经》，或云禹所作。《周易》，蔡邕云：《礼记?月令》周公作。 【 周日用曰：《礼记》疏云：第一是吕不韦《春秋》，明吕氏所制。蔡邕云：周公，未之详也。】</p>
<p>　　《谥法》、《司马法》，周公所作。</p>
<p>　　余友下邳陈德龙谓余言曰：《灵光殿赋》，南郡宜城王子山所作。子山尝之泰山，从鲍子真学算，过鲁国而都殿赋之。还归本州，溺死湘水，时年二十余也。</p>
<p>　　地理考</p>
<p>　　周自后稷至于文、武，皆都关中，号为宗周。秦为阿房殿，在长安西南二十里。殿东西千步，南北三百步，上可以坐万人，庭中受十万人。二世为赵高所杀于宜春宫，在杜城南三里，葬于旁。</p>
<p>　　周时德泽盛，蒿大以为宫柱，名曰蒿宫。</p>
<p>　　姜嫄嗣祠在墉城，长安西南三十里。</p>
<p>　　盗跖冢在太阳县西。</p>
<p>　　赵鞅冢在临水县西。</p>
<p>　　始皇陵在骊山之北，高数十丈，周回六七里。今在阴盘县界。北陵虽高大，不足以销六丈冰，背陵障，使东西流。又此山有土无石，运取大石于渭南诸山，故歌曰：“运石甘泉口，渭水为不流。千人唱，万人钩，金陵余石大如塸（土屋）。”其余功力皆如此类。 【 卢氏曰：秦氏奢侈，自知葬用珍宝多，故高作陵园山麓，从难发也，高则难上，固则难攻，项羽争衡之时发其陵，未详其至棺否？】</p>
<p>　　旧洛阳字作水边各，汉火行也，忌水，故去水而加佳。又魏于行次为土，水得土而流，土得水而柔，故复去佳加水，変雒为洛焉。</p>
<p>　　洞庭君山，帝之二女居之，曰湘夫人。又《荆州图经》曰：“湘君所游，故曰君山。”</p>
<p>　　《南荆赋》：江陵有台甚大，而唯有一柱，众梁皆拱之。</p>
<p>　　典礼考</p>
<p>　　三让：一曰礼让，二曰固让，三曰终让。</p>
<p>　　汉丞秦，群臣上书皆曰昧死言。王莽盗位慕古，去昧死曰稽首，光武因而不改。</p>
<p>　　肉刑，明王之制，荀卿每论之。至汉文帝感太仓公女之言而废之。班固着论宜复。迄汉末魏初，陈纪又论宜申古制，孔融云不可。复欲申之，钟繇、王朗不同，遂寝。夏侯玄、李胜、曹羲、丁谥建私议，各有彼此，多云时未可复，故遂寝焉。</p>
<p>　　上公备物九锡：一、大辂各一，玄牡二驷。二、衮冕之服，赤舄副之。三、轩悬之乐，六佾之舞。四、朱户以居。五、纳陛以登。六、虎贲之士三百人。七、鈇钺各一。八、彤弓一，彤矢百，玈弓十，玈矢千。九、秬鬯一，卣珪瓒副之。</p>
<p>　　乐考</p>
<p>　　汉末丧乱无金石之乐，魏武帝至汉中得杜夔旧法，始复设轩悬钟磬，至于今用之，受于夔也。</p>
<p>　　服饰考</p>
<p>　　汉末丧乱，绝无玉佩，始复作之。今之玉佩，受于王粲。</p>
<p>　　古者男子皆丝衣，有故乃素服。又有冠无帻，故虽凶事，皆着冠也。</p>
<p>　　汉中兴，士人皆冠葛巾。建安中，魏武帝造白帢，于是遂废，唯二学书生犹着也。</p>
<p>　　器名考</p>
<p>　　宝剑名：钝钩、湛卢、豪曹、鱼肠、巨阙，五剑皆欧冶子所作。龙泉、太阿、工市，三剑皆楚王者。</p>
<p>　　风胡子因吴王请干将，欧冶子作。干将阳龙文，莫邪阴漫理，此二剑吴王使干将作。莫邪，干将妻也。 【 夫妻甚喜作剑也。】</p>
<p>　　赤刀，周之宝器也。</p>
<p>　　物名考</p>
<p>　　古骏马有飞兔、腰褭。</p>
<p>　　周穆王八骏：赤骥、飞黄、白蚁、华骝、騄耳、騧騟、渠黄、盗骊。</p>
<p>　　唐公有骕骦。</p>
<p>　　项羽有骓。 【 周日用曰：曹公有流影，而吕有赤兔，皆后来之良骏也。】</p>
<p>　　周穆王有犬名来?毛，毛白。</p>
<p>　　晋灵公有畜犬，名獒。</p>
<p>　　韩国有黑犬，名卢。</p>
<p>　　宋有骏犬，曰昔?隹。</p>
<p>　　犬四尺为獒。</p>
<p>　　张骞使西域还，乃得胡桃种。</p>
<p>　　徐州人谓尘土为蓬块，吴人谓跋跌。 </p>
</div>
</div>
<div class="bookvmiddle">
<a href="/guwen/bookv_13745.aspx">上一章</a>
<a href="/guwen/book_147.aspx" style="border:0px;line-height:27px; height:27px;">目录</a>
<a href="/guwen/bookv_13747.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
