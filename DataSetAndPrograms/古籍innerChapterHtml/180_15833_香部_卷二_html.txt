
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·香部·卷二_古诗文网
</title>
<meta content="○苏合《续汉书》曰：大秦国，合诸香煎其汁，谓之苏合。《梁书》曰：中天竺国出苏合，是诸香汁煎之，非自然一物也。又云：大秦人彩苏合，先筌其汁，以为香膏，乃卖其滓与诸国贾人。是以展转来达" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15833.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>香部·卷二</b></span>
<a href="javascript:PlayBookv(15833)" style="margin-left:5px;"><img alt="" height="16" id="speakerimgBookv15833" src="/img/speaker.png" width="16"/></a>
<span id="bookvPlay15833" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○苏合</p>
<p>　　《续汉书》曰：大秦国，合诸香煎其汁，谓之苏合。</p>
<p>　　《梁书》曰：中天竺国出苏合，是诸香汁煎之，非自然一物也。又云：大秦人彩苏合，先筌其汁，以为香膏，乃卖其滓与诸国贾人。是以展转来达中国，不大香也。</p>
<p>　　《傅子》曰：西国胡人言：苏合，香兽便也。中国皆以为怪。</p>
<p>　　《从征记》曰：刘表家在高平郡。表子捣四方珍香数十斛置棺中，苏合消疫之香毕备。永嘉中，郡人发其墓，表如生，香闻数十里。</p>
<p>　　《广志》曰：苏合出大秦。或云：苏合，国人彩之，筌其汁，以为香膏，卖滓与贾客。或云：合诸香草，煎为苏合，非自然一种也。</p>
<p>　　傅玄《四愁诗》曰：佳人赠我苏合香，何以要之？翠鸳鸯，</p>
<p>　　班固《与弟超书》曰：窦侍中令载杂彩七百匹，市月氏苏合香。</p>
<p>　　○安息</p>
<p>　　《晋书·佛图澄传》曰：石勒时，襄国城水源暴竭。勒问澄，澄曰："当敕龙取水。"乃坐绳床，烧安息香，咒愿三日，水微流，有小龙五六尺，随水来，须臾水大至。</p>
<p>　　《唐书》曰：曹国出青黛、安息、青木等香。</p>
<p>　　○薰陆</p>
<p>　　《魏略》曰：大秦出薰陆。</p>
<p>　　《抱朴子》曰：俘焚洲在海中，薰陆香之所出。薰陆香，木胶也。树有伤穿，胶因堕，夷人彩之，以待估客。所以贾不多得者，所患狤(居一切。)掘兽啖之。此兽斫刺不世，投火中薪尽不焦。以杖打之，皮不伤而骨碎，然后乃死。</p>
<p>　　《广志》曰：薰六，出交州。又，大秦海边人，彩与贾人易穀。若无贾人，取食之。</p>
<p>　　《南方草木状》曰：薰陆香，出大秦。云在海边，自有大树，生於沙中。盛夏，树胶流出沙上，夷人彩取，卖与贾人。(《南州异物志》同。其异惟云状如桃胶。《典术》亦同，惟云陶松柏法，饮食之，令人通神灵也。)</p>
<p>　　俞益期《笺》曰：众香共是一木，木胶为薰陆。</p>
<p>　　○流黄</p>
<p>　　《吴时外国传》曰：流黄香，出都昆国，在扶南南三千馀里。(《南州异物志》同。)</p>
<p>　　《广志》曰：流黄香，出南海边国。</p>
<p>　　○青木</p>
<p>　　《隋书》曰：樊子盖为武威太守。车骑驾西巡，将入吐谷浑。子盖以彼多瘴气，献青木香御雾露。</p>
<p>　　《唐书》曰：师子国出朱砂、水银、薰陆、郁金、苏合、青木等诸香。</p>
<p>　　《南夷志》曰：昆仑国，正北去蛮界西洱河八十一日程。出像，及青木香、旃檀香、紫檀香、槟榔、琉璃、水精、蠡杯。</p>
<p>　　又曰：南诏青木香，永昌所出。其山名青木山，在永昌南三月日程。</p>
<p>　　《广志》曰：青木，出交州、天竺。</p>
<p>　　徐衷《南方记》曰：青木香，出天竺国，不知其形。</p>
<p>　　《南州异物志》曰：青木香，出天竺，是草根，状如甘草。</p>
<p>　　俞益期《笺》曰：众香共是一木，木节是青木。</p>
<p>　　○旃檀</p>
<p>　　《三国典略》曰：周师陷江陵。初，梁主以白檀木为梁武之像，每朔望，亲祭之。军人以其香也，剖而分之。</p>
<p>　　竺法真《登罗山疏》曰：旃檀，出外国。玄嘉末，曾城有人于山见一大树，员荫数亩，三丈馀围，辛芳酷烈。其间枯条数尺，援而刃之，乃白旃檀。</p>
<p>　　俞益期《笺》曰：众香共是一木，木根为旃檀。</p>
<p>　　崔豹《古今注》曰：紫旃木，出扶南林邑，色紫赤，亦谓紫檀也。</p>
<p>　　杜宝《大业拾遗录》曰：薵禅师甚妙医术，作五香，第一沉香饮，次丁香饮，次檀香饮，次泽兰饮，次甘松饮，皆别有法。以香为法，以香为主，更加别药，有味而止渴，兼于补益。</p>
<p>　　○甘松</p>
<p>　　《广志》曰：甘松，出凉州诸山。</p>
<p>　　○艾纳</p>
<p>　　《广志》曰：艾纳，出剽国。</p>
<p>　　《乐府歌》曰：行胡从何方？列国持何来？〈毛翟〉〈毛登〉五味香，迷送艾纳及都梁。</p>
<p>　　○霍香</p>
<p>　　《广志》曰：霍香，出日南诸国。</p>
<p>　　《吴时外国传》曰：都昆在扶南，山有霍香。</p>
<p>　　《南方草木状》曰：霍香，榛生。民自种之，五六月彩。曝之，乃芳芬耳。出交阯武平、兴古、九真。(地名也。)</p>
<p>　　《南州异物志》曰：霍香生曲逊国，属扶风，香形如都梁，可以着衣服中。</p>
<p>　　刘欣期《交州记》曰：霍香似苏合。</p>
<p>　　范晔《和香方》曰：灵霍虚燥。</p>
<p>　　俞益期《笺》曰：众香共是一木，木叶为霍香。</p>
<p>　　○枫香</p>
<p>　　《梁书》曰：任昉为新安太守，常欲营佛斋，烧调香二石，始入三升，便出。教长夺曰："与夺自已，不欲贻之后人！"</p>
<p>　　《南方记》曰：枫香树，子如鸭卵，爆乾可烧。</p>
<p>　　《魏武令》曰：房屋不洁，听得烧枫胶及蕙草。</p>
<p>　　○栈(音践)香</p>
<p>　　《广志》曰：栈香，出日南诸国。</p>
<p>　　《南方草木状》曰：栈蜜香，出都昆。不知栈蜜香树若为，但见香耳。</p>
<p>　　《岭表录异》曰：广管罗州多栈香树，身似柳，其花白而繁。其叶如橘皮，堪作纸，名为香皮纸，灰白色，有纹，如鱼子笺。其纸慢而弱，沾水即烂，远不及楮皮者，又无香气。或云：沉香、鸡骨、黄熟、栈香，同是一树，而根幹枝节各有分别者也。</p>
<p>　　《南越志》曰：交州有蜜香树。欲取，先断其根，经年后，外皮朽烂，木心与节坚黑，沉水者为沉香，与水面平为鸡骨，最粗者为栈香。</p>
<p>　　○木蜜</p>
<p>　　《异物志》曰：木蜜，名曰香树，生千岁，根本甚大。先伐僵之，四五岁乃往看。岁月久，树材恶者，腐败；惟中节坚直芬香者，独在耳。</p>
<p>　　《魏王花木志》曰：《广志》："木蜜树，号千岁树，根甚大。伐之，四五岁乃取，木腐者为香，其枝可食。"</p>
<p>　　《本草经》曰：木蜜，一名蜜香，味辛温。</p>
<p>　　○栟香</p>
<p>　　《南方草木状》曰：栟香，茎生，出乌浒。</p>
<p>　　○都梁</p>
<p>　　《广志》曰：都梁，出淮南。</p>
<p>　　盛弘之《荆州记》曰：都梁县有小山，山水清浅，其中生兰草。俗谓兰为都梁，即以号县。</p>
<p>　　○沉香</p>
<p>　　《晋书》曰：石崇以奢豪矜物，厕上常有十馀婢侍列，皆有容色，置甲煎粉、沉香汁。有如厕者，皆易新衣而出。客多羞脱衣，而王敦脱故，著新，意色无怍。群婢相谓曰："杆客必能作贼！"</p>
<p>　　又曰：吴隐之，至自番禺。其妻刘氏，赍沉香一斤，隐之见，遂投于湖亭之水。</p>
<p>　　《梁书》曰：林邑国出吉贝，及沉香木。吉贝者，树名也。其华成时如鹅籁，抽其绪纺之，以作布，与纻布不殊。亦染成五色，织为班布。沉木香，土人斫断，积年以朽烂，而心节独在，置死晷则沉，故名曰沉香。次不沉者，栈和之属。</p>
<p>　　《陈书》曰：沉皇后素无宠。至德二年，乃於光照殿前起临春、结绮、望仙三阁，高数十丈，并数十间。其窗窗、壁带、悬楣、栏槛之类，皆以檀香为之。</p>
<p>　　《唐书》曰：先天二年十月，亲讲武于骊山之下，徵兵二十万。上亲擐戎服，持沉香大枪，立於阵前，威振宇宙。长安士庶，奔走纵观，填塞道路。</p>
<p>　　又曰：长庆中，波斯大贾李苏沙进沉香亭子材。左拾遗李汉上疏，以为沉香为亭，比瑶台玉室。上颇怒言过，特优容之。</p>
<p>　　《金楼子》曰：扶南国，众香共是一木，根便是旃檀，节便是沉水，花是鸡舌，叶是霍香，胶是薰陆。</p>
<p>　　竺法真《登罗山疏》曰：沉香，叶似冬青，树形崇竦。其木枯折，外皮朽烂，内乃香。山虽有此树，而非香所出。新会高凉土人斫之，经年，肉烂尽心，则为沉香。出北景县，树蓟赃大，土人伐之累年，须外皮消尽，乃割心得香。</p>
<p>　　郭子横《洞冥记》曰：薰木，鲜祗所献，色如玉而质轻。泛之昆卢池为舟，烂则沉矣。碎其屑，气闻数百里。气之所至，毒疫皆除。</p>
<p>　　杜宝《大业拾遗录》曰：四年夏四月，征林邑国。兵还，至获彼国，得杂香、真檀、像牙百馀万斤，沉香二千馀斤。</p>
<p>　　又曰：尚书令杨素，大业中，东都宅造沉香堂，甚舅泠。新泥堂讫，闭之，三月后开视，四壁并为新血所洒，腥气触人。</p>
<p>　　《异苑》曰：沙门支法存，在广州，有八尺〈翕毛〉。又有沉香八尺板床。太玄中，王琰为州，大儿劭求二物不得，乃杀而籍焉。</p>
<p>　　《南州异物志》曰：沉水香，出日南。欲取，当先斫坏树，著地积久，外皮朽烂，其心至坚者，置水则沉，名沉香。其次在心白之间，不甚坚精，置之死晷，不沉不浮，与水面平者，名曰栈香。其最小粗白者，名曰系香。</p>
<p>　　俞益期《笺》曰：众木共是一木，木心为沉香。</p>
<p>　　○甲香</p>
<p>　　《广志》曰：甲香，出南方。</p>
<p>　　《南州异物志》曰：甲香，螺属也。大者如瓯，面前一边直搀，长数寸，围壳岨峿有刺。其掩可合众香烧之，皆使益芳；独烧则臭。甲香，一名流螺，谓掷晷流最厚味。</p>
<p>　　范晔《和香方》曰：甲煎浅俗。</p>
<p>　　○迷迭</p>
<p>　　《魏略》曰：大秦出迷迭。</p>
<p>　　《广志》曰：迷迭，出西海中。</p>
<p>　　魏文帝《迷迭赋》曰：余种迷迭于中庭，嘉其杨条吐香，馥有令芳，乃为之赋曰：坐中堂以游观，览芳草之树庭。舞妙丽于纤枝，杨修幹而结茎。薄六夷之秽俗，超万里而来征。岂众华之是芳？信希世而特生！</p>
<p>　　应玚《迷迭香赋》曰：振纤枝之翠粲，动彩叶之菲菲。舒芳香之酷烈，乘清风以徘徊。</p>
<p>　　陈班《迷香赋》曰：立碧茎之荷那，铺绿条之蟺蜿。</p>
<p>　　○零陵香</p>
<p>　　《南越志》曰：零陵香，土人谓之燕草。</p>
<p>　　○芸香</p>
<p>　　《说文》曰：芸香，似苜蓿。</p>
<p>　　《淮南子》曰：芸，可以死而复生。</p>
<p>　　《杂字解诂》曰：芸，杜荣。</p>
<p>　　《大戴礼·夏小正》曰：彩芸为庙菜。</p>
<p>　　《礼记·月令》曰：仲冬之月，芸始生。(郑玄注曰：芸，香草也。)</p>
<p>　　《礼图》曰：芸蒿，其叶似蒿，香美可食也。</p>
<p>　　《魏略》曰：大秦出芸胶。</p>
<p>　　《洛阳宫殿簿》曰：显阳殿前，芸香一株。徽音、含章殿前，各二株。</p>
<p>　　《晋宫阁名》曰：太极殿前，芸香四畦。式乾殿前，芸香八畦。徽音殿前，芸香、杂花十一畦。明光殿前，芸香、杂花八畦。显阳殿前，芸香二畦。</p>
<p>　　《广志》曰：芸胶，有安息胶，有黑胶。</p>
<p>　　《吴氏本草》曰：石芸，一名敞列，一名硕喙。</p>
<p>　　傅玄《芸香赋序》曰：始以微香进御，终於捐弃黄壤。吁可闵也，遂咏而赋之。</p>
<p>　　成公绥《芸香赋》曰：美芸香之修洁，禀隆阳之淑精。茎类秋竹，枝像春松。</p>
<p>　　傅咸《芸香赋序》曰：先君作《芸香赋》，辞美。高丽有睹斯卉，蔚茂馨香。同游使余为序。</p>
</div>
</div>
<div class="bookvmiddle">
<a href="/guwen/bookv_15832.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15834.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
