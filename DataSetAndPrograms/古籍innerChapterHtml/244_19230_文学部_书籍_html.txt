
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·文学部·书籍_古诗文网
</title>
<meta content="二酉藏书大酉山、小酉山为轩辕黄帝藏书之所。兰台秘典汉朝图籍所在，有石渠、石室、延阁、广内，贮之于外府。又有御史中丞居殿中，掌兰台秘典，及麒麟、天禄二阁，藏之于内禁。石室紬书司马迁为" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19230.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>文学部·书籍</b></span>
<a href="javascript:PlayBookv(19230)" style="margin-left:5px;"><img alt="" height="16" id="speakerimgBookv19230" src="/img/speaker.png" width="16"/></a>
<span id="bookvPlay19230" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>二酉藏书</strong></p>
<p>　　大酉山、小酉山为轩辕黄帝藏书之所。</p>
<p>　　<strong>兰台秘典</strong></p>
<p>　　汉朝图籍所在，有石渠、石室、延阁、广内，贮之于外府。又有御史中丞居殿中，掌兰台秘典，及麒麟、天禄二阁，藏之于内禁。</p>
<p>　　<strong>石室紬书</strong></p>
<p>　　司马迁为太史，紬金匮石室之书。紬，谓缀集之也。以金为匮，以石为室，重缄封之，慎重之至也。</p>
<p>　　<strong>家有赐书</strong></p>
<p>　　班彪家有赐书，好名之士自远方至，父党扬子云以下，莫不造门。</p>
<p>　　<strong>南面百城</strong></p>
<p>　　李谧杜门却扫，绝迹下帷，弃产营书，手自删削。每叹曰：“丈夫拥书万卷，何暇南面百城！”</p>
<p>　　<strong>三十乘</strong></p>
<p>　　晋张华好书，尝徒居，载书三十乘，凡天下奇秘，世所未有者悉在华所。有《博物志》行世。</p>
<p>　　<strong>曹氏书仓</strong></p>
<p>　　曹曾积书万余卷。及世乱，曾虑书箱散失，乃积石为仓，以藏书籍。世名“曹氏书仓”。</p>
<p>　　<strong>五车书</strong></p>
<p>　　《庄子》：惠施多方，其书五车。</p>
<p>　　<strong>八万卷</strong></p>
<p>　　齐金楼子聚书四十年，得书八万卷，虽秘书之省，自谓过之。</p>
<p>　　<strong>三万轴</strong></p>
<p>　　唐李泌家积书三万轴。韩诗云：“邺侯家多书，架插三万轴，一一悬牙签，新若手未触。”</p>
<p>　　<strong>黄卷</strong></p>
<p>　　古人写书，皆用黄纸，以黄櫱染之，驱逐蠹鱼，故曰黄卷。有错字，以雌黄涂之。</p>
<p>　　<strong>杀青</strong></p>
<p>　　古人写书，以竹为简。新竹有汗，善朽蠹。凡作简者，先于火上炙去其汗，杀其竹青，故又名汗简。</p>
<p>　　<strong>铅椠</strong></p>
<p>　　上古结绳而治。二帝以来，始有简册，以竹为之。而书以漆，或用板以铅画之，故有刀笔铅椠之说。</p>
<p>　　<strong>湘帖</strong></p>
<p>　　古人书卷外必有帖藏之，如今裹袱之类。白乐天尝以文集留庐山草堂，屡亡逸。宋真宗令崇文院写校，包以斑竹帖送寺。</p>
<p>　　<strong>四部</strong></p>
<p>　　唐《经籍志》：玄宗两都各聚书四部，以甲、乙、丙、丁为号；甲，经部，赤牙签；乙，史部，绿牙签；丙，子部，碧牙签；丁，集部，白牙签。</p>
<p>　　<strong>芸编</strong></p>
<p>　　芸香草能辟蠹，藏书者用以熏之，故书曰芸编；古诗：“芸叶熏香走蠹鱼。”</p>
<p>　　<strong>书楼孙氏</strong></p>
<p>　　孙祈六世祖长孺喜藏书，数万余卷置之楼上，人谓之书楼孙氏。</p>
<p>　　<strong>汗牛充栋</strong></p>
<p>　　陆文通之书，居则充栋，出则汗牛。</p>
<p>　　<strong>悬国门</strong></p>
<p>　　吕不韦集《吕氏春秋》成，暴之咸阳市，悬千金其上，能增损一字者予千金。人莫能增损。</p>
<p>　　<strong>市肆阅书</strong></p>
<p>　　王充，好博览。家贫无书，常游洛阳市肆，阅所鬻书，一见辄能诵忆，遂博通众流百家之言。着《论衡》八十五篇。</p>
<p>　　<strong>帐中秘书</strong></p>
<p>　　王充作《论衡》，中土未有传者，蔡邕入吴始得之，秘之帐中，以为谈助。后王郎得其书，及还洛下，时人称其才进。曰：“不见异人，当得异书。”</p>
<p>　　<strong>藏书法</strong></p>
<p>　　赵子昂书跋云：“聚书藏书，良非易事！善观书者，澄神端虑，净几焚香，勿卷脑，勿折角，勿以爪侵字，勿以唾揭幅，勿以作枕，勿以作夹刺，随损随修，随开随掩。后之得吾书者，并奉赠此法。”</p>
<p>　　<strong>等身书</strong></p>
<p>　　宋贾黄中幼日聪悟过人，父师取书与其身等，令读之，谓之等身书。</p>
<p>　　<strong>蔡邕遗书</strong></p>
<p>　　蔡琰归自沙漠，曹操问邕遗书，琰曰：“父亡，遗书四千余篇，流离涂炭，罔有存者。今所诵忆，裁四百余篇。”因乞给纸笔，真草惟命。于是缮写送入，文无遗误。</p>
<p>　　<strong>嘉则殿</strong></p>
<p>　　隋炀帝嘉则殿书分三品，有红琉璃、绀琉璃、漆轴之异。殿垂锦幔，绕刻飞仙。帝幸书室，践暗机，则飞仙收幔而上，厨扉自启；帝出，扉闭如初。隋之藏书，计三十七万卷。</p>
<p>　　<strong>补亡书三箧</strong></p>
<p>　　汉张安世博学。武帝幸河东，亡书三箧，诏问群臣，俱莫能知，惟安世识之，为写原本补入。后帝购求得书，以相较对，并无遗误。</p>
</div>
</div>
<div class="bookvmiddle">
<a href="/guwen/bookv_19229.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19231.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
