
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
辽史·志·卷二十七_古诗文网
</title>
<meta content="◎仪卫志三(符印)遥辇氏之世，受印于回鹘。至耶澜可汗请印于唐，武宗始赐“奉国契丹印”。太祖神册元年，梁幽州刺史来归，诏赐印绶。是时，太祖受位遥辇十年矣。会同九年，太宗伐晋，末帝表上" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_8649.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>志·卷二十七</b></span>
<a href="javascript:PlayBookv(8649)" style="margin-left:5px;"><img alt="" height="16" id="speakerimgBookv8649" src="/img/speaker.png" width="16"/></a>
<span id="bookvPlay8649" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%84%b1%e8%84%b1%e7%ad%89">脱脱等</a></p>
<div class="contson">
<p>　　◎仪卫志三(符印)</p>
<p>　　遥辇氏之世，受印于回鹘。至耶澜可汗请印于唐，武宗始赐“奉国契丹印”。太祖神册元年，梁幽州刺史来归，诏赐印绶。是时，太祖受位遥辇十年矣。会同九年，太宗伐晋，末帝表上传国宝一、金印三，天子符瑞于是归辽。</p>
<p>　　传国宝，秦始皇作，用蓝玉，螭纽，六面，其正面文“受命于天，既寿永昌”，鱼鸟篆，子婴以上汉高祖。王莽篡汉，平皇后投玺殿阶，螭角微玷。献帝失之，孙坚得于井中，传至孙权，以归于魏。魏文帝隶刻肩际曰“大魏受汉传国之宝”。唐更名“受命宝”。晋亡归辽。自三国以来，僣伪诸国往往模拟私制，历代府库所藏不一，莫辨真伪。圣宗开泰十年，驰驿取石晋所上玉玺于中京。兴宗重熙七年，以《有传国宝者为正统赋》试进士。天祚保大二年，遗传国玺于桑乾河。</p>
<p>　　玉印，太宗破晋北归，得于汴宫，藏随驾库。穆宗应历二年，诏用太宗旧宝。</p>
<p>　　御前宝，金铸，文曰“御前之宝”，以印臣僚宣命。</p>
<p>　　诏书宝，文曰“书诏之宝”，凡书诏批答用之。</p>
<p>　　契丹宝，受契丹册仪，符宝郎捧宝置御坐东。</p>
<p>　　金印三，晋帝所上，其文未详。</p>
<p>　　皇太后宝，制未详。天显二年，应天皇太后称制，群臣上玺绶。册承天皇太后仪，符宝郎奉宝置皇太后坐右。</p>
<p>　　皇后印，文曰“皇后教印”。</p>
<p>　　皇太子宝，未详其制。重熙九年册皇太子仪，中书令授皇太子宝。</p>
<p>　　印</p>
<p>　　吏部印，文曰“吏部之印”，银铸，以印文官制诰。</p>
<p>　　兵部印，文曰“兵部之印”，银铸，以印军职制诰。</p>
<p>　　契丹枢密院、契丹诸行军部署、汉人枢密院、中书省、汉人诸宫都部署印，并银铸。文不过六字以上，以银朱为色。</p>
<p>　　南北王以下内外百司印，并铜铸，以黄丹为色，诸税务以赤石为色。</p>
<p>　　杓窊印，杓窊，鸷鸟之总名，以为印纽，取疾速之义。行军诏赐将帅用之。道宗赐耶律仁先鹰纽印，即此。</p>
<p>　　符契</p>
<p>　　自大贺氏八部用兵，则合契而动，不过刻木为牉合。太祖受命，易以金鱼。</p>
<p>　　金鱼符七枚，黄金铸，长六寸，各有字号，每鱼左右判合之。有事，以左半先授守将，使者执右半，大小、长短、字号合同，然后发兵。事讫，归于内府。</p>
<p>　　银牌二百面，长尺，刻以国字，文曰“宜速”，又曰“敕走马牌”。国有重事，皇帝亲授使者，手紥给驿马若干。驿马阙，取它马代。法，昼夜驰七百里，其次五百里。所至天子亲临，须索更易，无敢违者。使回，皇帝亲受之，手封牌印郎君收掌。</p>
<p>　　木契，正面为阳，背面为判，阁门唤仗则用之。朝贺之礼，宣徽使请阳面木契下殿，至于殿门，以契授西上阁门使云：“授契行勘。”勘契官声喏，跪受契，举手勘契同，俯、兴，鞠躬，奏“内外勘契同。”阁门使云：“准敕勘契，行勘。”勘契官执阴面木契声喏，平身立，少退近后，引声云“军将门仗官”，齐声喏。勘契官云：“内出唤仗木契一只，准敕付左右金吾仗行勘。”勘契官云“合不合”，门仗官云“合”，凡再。勘契官云“同不同”，门仗官云“同”，亦再。勘契官近前鞠躬，奏：“勘官左金吾引驾仗、勾画都知某官某，对御勘同。”平身，少退近后，右手举契云：“其契谨付阁门使进入。”阁门使引声喏，门仗官下声喏。勘契官跪以契授，阁门使上殿纳契，宣徽使受契。阁门使下殿，奉敕唤仗。</p>
<p>　　木箭，内箭为雄，外箭为雌，皇帝行幸则用之。还宫，勘箭官执雌箭，东上阁门使执雄箭，如勘契之仪，详具《礼仪志》。</p>
</div>
</div>
<div class="bookvmiddle">
<a href="/guwen/bookv_8648.aspx">上一章</a>
<a href="/guwen/book_97.aspx" style="border:0px;line-height:27px; height:27px;">目录</a>
<a href="/guwen/bookv_8650.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
