
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
濒湖脉学·四言举要_古诗文网
</title>
<meta content="经脉与脉气脉乃血脉，气血之先，血之隧道，气息应焉。　　其象法地，血之府也，心之合也，皮之部也。　　资始于肾，资生于胃，阳中之阴，本乎营卫，　　营者阴血，卫者阳气，营行脉中，卫行脉外" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_13816.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>四言举要</b></span>
<a href="javascript:PlayBookv(13816)" style="margin-left:5px;"><img alt="" height="16" id="speakerimgBookv13816" src="/img/speaker.png" width="16"/></a>
<span id="bookvPlay13816" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%97%b6%e7%8f%8d">李时珍</a></p>
<div class="contson">
<p>　　<strong>经脉与脉气</strong></p>
<p>　　脉乃血脉，气血之先，血之隧道，气息应焉。<br/>　　其象法地，血之府也，心之合也，皮之部也。<br/>　　资始于肾，资生于胃，阳中之阴，本乎营卫，<br/>　　营者阴血，卫者阳气，营行脉中，卫行脉外，<br/>　　脉不自行，随气而至，气动脉应，阴阳之义。<br/>　　气如橐钥，血如波澜，血脉气息，上下循环。<br/>　　十二经中，皆有动脉，惟手太阴，寸口取决，<br/>　　此经属肺，上系吭嗌，脉之大会，息之出入。<br/>　　一呼一吸，四至为息，日夜一万，三千五百。<br/>　　一呼一吸，脉行六寸，日夜八百，十丈为准。</p>
<p>　　<strong>濒湖脉学部位、诊法</strong></p>
<p>　　初持脉时，令仰其掌，掌后裔骨，是谓关上。<br/>　　关前为阳，关后为阴，阳寸阴尺，先后推寻。<br/>　　心肝居左，肺脾居右，肾与肺门，居两尺部。<br/>　　魂魄谷神，皆见寸口，左主司官，右主司府。<br/>　　左大顺男，右大顺女，本命扶命，男左女右。<br/>　　大前一分，人命之上，左为人迎，右为气口。<br/>　　神门决断，两在关后，人无二脉，病死不愈。<br/>　　男女脉同，惟尺则异，阳弱阴盛，反此病至。<br/>　　脉有七诊，曰浮中沉，上下左右，消息求寻。<br/>　　又有九候，举按轻重，三部浮沉，各候五动。<br/>　　寸候胸上，关候膈下，尺候于脐，下至跟踪。<br/>　　左脉候左，右脉候右，病随所在，不病者否。</p>
<p>　　<strong>濒湖脉学五脏平脉</strong></p>
<p>　　浮为心肺，沉为肾肝，脾胃中州，浮沉之间。<br/>　　心脉之浮，浮大而散；肺脉之浮，浮涩而短；<br/>　　肝脉之沉，沉而弦长；肾脉之沉，沉实而濡；<br/>　　脾胃属土，脉宜和缓，命为相火，左寸同断。<br/>　　春弦夏洪，秋毛冬石；四季和缓，是谓平脉。<br/>　　太过实强，病生于外，不及虚微，病生于内。<br/>　　春得秋脉，死在金日，五脏准此，推之不失。<br/>　　四时百病，胃气为本，脉贵有神，不可不审。</p>
<p>　　<strong>濒湖脉学辨脉提纲</strong></p>
<p>　　调停自气，呼吸定息，四至五至，平和之则。<br/>　　三至为迟，迟则为冷；六至为数，数即热证。<br/>　　转迟转冷，转数转热。迟数既明，浮沉当别，<br/>　　浮沉迟数，辨内外因。外因于天，内因于人。<br/>　　天有阴阳，风雨晦冥，人喜怒忧，思悲恐惊。<br/>　　外因之浮，则为表证，沉里迟阴，数则阳盛。<br/>　　内因之浮，虚风所为，沉气迟冷，数热何疑。<br/>　　浮数表热，沉数里热，浮迟表虚，沉迟冷结。<br/>　　表里阴阳，风气冷热，辨内外因，脉证参别。<br/>　　脉理浩繁，总括于四，既得提纲，引申触类。</p>
<p>　　<strong>濒湖脉学诸脉形态</strong></p>
<p>　　浮脉法天，轻手可得，泛泛在上，如水漂木。<br/>　　有力洪大，来盛去悠；无力虚大，迟而且柔；<br/>　　虚甚则散，涣漫不收；有边无中，其名曰芤；<br/>　　浮小为儒，绵浮水面；濡甚则微，不任寻按。<br/>　　沉脉法地，近于筋骨，深深在下，沉极为伏；<br/>　　有力为牢，实大弦长；牢甚则实，幅幅而强；<br/>　　无力为弱，柔小如绵；弱甚则细，如珠丝然。<br/>　　迟脉属阴，一息三至，小驶于迟，缓不及四，<br/>　　二损一败，病不可治，两息夺精，脉已无气。<br/>　　浮大虚散，或见芤革，浮小濡微，沉小细弱，<br/>　　迟细为涩，往来极难，易散一止，止而复还，<br/>　　结则来缓，止而复来，代则来缓，止不能回。<br/>　　数脉属阳，六至一息，七疾八极，九至为脱。<br/>　　浮大者洪，沉大牢实；往来流利，是谓之滑；<br/>　　有力为紧，弹如转索；数见寸口，有止为促；<br/>　　数见关中，动脉可候，厥厥动摇，状如小豆。<br/>　　长则气治，过于本位，长而端直，弦脉应指。<br/>　　短则气病，不能满部，不见于关，惟尺寸候。</p>
<p>　　<strong>濒湖脉学诸脉主病</strong></p>
<p>　　一脉一形，各有主病，数脉相兼，则见诸证。<br/>　　浮脉主表，里必不足，有力风热，无力血弱。<br/>　　浮迟风虚，浮数风热，浮紧风寒，浮缓风湿，<br/>　　浮虚伤暑，浮芤失血，浮洪虚火，浮微劳极，<br/>　　浮濡阴虚，浮散虚剧，浮弦痰饮，浮滑痰热。<br/>　　沉脉主里，主寒主积，有力痰食，无力气郁，<br/>　　沉迟虚寒，沉数热伏，沉紧冷痛，沉缓水蓄，<br/>　　沉牢痼冷，沉实热极：沉弱阴虚，沉细痹湿，<br/>　　沉弦饮痛，沉滑宿食，沉伏吐利，阴毒聚积。<br/>　　迟脉主脏，阳气伏潜，有力为痛，无力虚寒。<br/>　　数脉主腑，主吐主狂，有力为热，无力为疮。<br/>　　滑脉主痰，或伤于食，下为蓄血，上为吐逆。<br/>　　涩脉少血，或中毒湿，反胃结肠，自汗厥逆。<br/>　　弦脉主饮，病属胆肝，弦数多热，弦迟多寒，<br/>　　浮弦支饮，沉弦悬饮，阳弦头痛，阴弦腹痛。<br/>　　紧脉主寒，又主诸痛，浮紧表寒，沉紧里痛。<br/>　　长脉气平，短脉气病，细则气少，大则病进，<br/>　　浮长风痫，沉短宿食，血虚脉虚，气实脉实。<br/>　　洪脉为热，其阴则虚。细脉为湿，其血则虚。<br/>　　缓大者风，缓细者湿，缓涩血少，缓滑内热。<br/>　　濡小阴虚，弱小阳竭，阳竭恶寒，阴虚发热。<br/>　　阳微恶寒，阴微发热，男微虚损，女微泻血。<br/>　　阳动汗出，阴动发热，为痛为惊，崩中失血。<br/>　　虚寒相搏，其名曰革，男子失精，女子失血。<br/>　　阳盛则促，肺痈阳毒，阳盛则结，症痂积郁。<br/>　　代则气衰，或泄脓血，伤寒心悸，女胎三月。</p>
<p>　　<strong>濒湖脉学杂病脉象</strong></p>
<p>　　脉之主病，有宜不宜，阴阳顺逆，凶吉可推。<br/>　　中风浮缓，急实则忌，浮滑中痰，沉迟中气。<br/>　　尸厥沉滑，卒不知人，入脏身冷，入腑身温。<br/>　　风伤于卫，浮缓有汗；寒伤于营，浮紧无汗；<br/>　　暑伤于气，脉虚身热；湿伤于血，脉缓细涩。<br/>　　伤寒热病，脉喜浮洪，沉微涩小，证反必凶。<br/>　　汗后脉静，身凉则安，汗后脉躁，热甚必难。<br/>　　阳病见阴，病必危殆，阴病见阳，虽困无害。<br/>　　上不至关，阳气已竭。代脉止歇，脏绝倾危。<br/>　　散脉无根，形损难医，饮食内伤，气口急滑。<br/>　　劳倦年伤，脾脉大弱。欲知是气，下手脉沉，<br/>　　沉极则伏，涩弱久深。火郁多沉，滑痰紧食，<br/>　　气涩血芤，数火细湿。滑主多痰，弦主留饮。<br/>　　热则滑数，寒则弦紧。浮滑兼风，沉滑兼气，<br/>　　食伤短疾，湿留孺细。疟脉自弦，弦数者热，<br/>　　弦迟者寒，代散者折。泄泻下痢，沉小滑弱；<br/>　　实大浮洪，发热则恶。呕吐反胃，浮滑者昌，<br/>　　弦数紧涩，结肠者亡。霍乱之候，脉代勿讶；<br/>　　厥逆迟微，是则可怕。咳嗽多浮，聚肺关胃。<br/>　　沉紧小危，浮濡易治。喘急息肩，浮滑者顺；<br/>　　沉涩肢寒，散脉逆证。病热有火，洪数可医，<br/>　　沉微无火，无根者危。骨蒸发热，脉数而虚，<br/>　　热而涩小，必殒其躯。劳极诸虚，浮软微弱，<br/>　　土败双弦，火炎急数。诸病失血，脉必见芤，<br/>　　缓小可喜，数大可忧。瘀血内蓄，却宜牢大，<br/>　　沉小涩微，反成其害。遗精白浊，微涩而弱，<br/>　　火盛阴虚，芤孺洪数。三消之脉，浮大者生；<br/>　　细小微涩，形脱可惊。小便淋闭，鼻头色黄，<br/>　　涩小无血，数大何妨。大便燥结，须分气血，<br/>　　阳数而实，阴迟而迟。癫乃重阴，狂乃重阳，<br/>　　浮洪吉兆，沉急凶殃，痫脉宜虚，实急者恶，<br/>　　浮阳沉阴，滑痰数热。喉痹之脉，数热迟寒。<br/>　　缠喉走马，微伏则难。诸风眩晕，有火有痰，<br/>　　左涩死血，右大虚看。头痛多弦，浮风紧寒，<br/>　　热洪湿细，缓滑厥痰。气虚弦软，血虚微涩，<br/>　　肾厥弦坚，真痛短涩。心腹之痛，其类有九，<br/>　　细迟从吉，浮大延久。疝气弦急，积聚在里。<br/>　　牢急者生，弱急者死，腰痛之脉，多沉而弦，<br/>　　兼浮者风，兼紧者寒，弦滑痰饮，濡细肾着，<br/>　　大乃肾虚，沉实闪肭。脚气有四，迟寒数热，<br/>　　浮滑者风，濡细者湿。痿病肺虚，脉多微缓，<br/>　　或涩或紧，或细或软。风寒湿气，合而为痹，<br/>　　浮涩而紧，三脉乃备。五疸实热，脉必洪数；<br/>　　涩微属虚，切忌发渴，脉得诸沉，责其有水；<br/>　　浮气与风，沉石或里，沉数为阳，沉迟为阴；<br/>　　浮大出厄，虚小可惊。胀满脉弦，土制于木；<br/>　　湿热数洪，阴寒迟弱；浮为虚满，紧则中实；<br/>　　浮大可治，虚小危极。五脏为积，六腑为聚，<br/>　　实强者生：沉细者死。中恶腹胀，紧细者生，<br/>　　脉若浮大，邪气已深。痈疽浮散，恶寒发热，<br/>　　若有痛处，痈疽所发。脉数发热，而痛者阳。<br/>　　不数不热，不疼阴疮。未溃痈疽，不怕洪大，<br/>　　已溃痈疽，洪大可怕。肺痈已成，寸数而实。<br/>　　肺痿之形，数而无力。肺痈色白，脉宜短涩，<br/>　　不宜浮大，唾糊呕血。肠痈实热，滑数可知，<br/>　　数而不热，关脉芤虚；微涩而紧，未脓当下，<br/>　　紧数脓成，切不可下。</p>
<p>　　<strong>濒湖脉学妇儿脉法</strong></p>
<p>　　妇人之脉，以血为本，血旺易胎，气旺难孕。<br/>　　少阴动甚，谓之有子，尺脉滑利，妊娠可喜。<br/>　　滑疾不散，胎必三月，但疾不散，五月可别。<br/>　　左疾为男，右疾为女。女腹如箕，男腹如釜。<br/>　　欲产之脉，其至离经，水下乃产，未下勿惊。<br/>　　新产之脉，缓滑为吉，实大弦牢，有证则逆。<br/>　　小儿之脉，七至为平，更察色证，与虎口纹。</p>
<p>　　<strong>濒湖脉学奇经八脉诊法</strong></p>
<p>　　奇经八脉，其诊又别。直上直下，浮则为督，<br/>　　牢则为冲，紧则任脉。寸左右弹，阳蹻可决；<br/>　　尺左右弹，阴蹻可别。关左右弹，带脉当决。<br/>　　尺外斜上，至寸阴维；尺内斜上，至寸阳维。<br/>　　督脉为病，脊强癫痫；任脉为病，七疝瘕坚；<br/>　　冲脉为病，逆气里急；带主带下，脐痛精失；<br/>　　阳维寒热，目弦僵仆；阴维心痛，胸胁刺筑；<br/>　　阳蹻为病，阳缓阴急；阴蹻为病，阴缓阳急。<br/>　　癫痫契瘲，寒热恍惚，八脉脉证，各有所属。<br/>　　平人无脉，移于外络，兄位弟乘，阳溪列缺。</p>
<p>　　<strong>濒湖脉学真脏绝脉</strong></p>
<p>　　病脉既明，吉凶当别。经脉之外，又有真脉。<br/>　　肝绝之脉，循刃责责。心绝之脉，转豆躁疾。<br/>　　脾则雀啄，如屋之漏。如水之流，如杯之覆。<br/>　　肺绝如毛，无根萧索，麻子动摇，浮波之合。<br/>　　肾脉将绝，至如省客。来如弹石，去如解索。<br/>　　命脉将绝，虾游鱼翔。至如涌泉，绝在膀胱。<br/>　　真脉既形，胃已无气。参察色证，断之以臆。</p>
</div>
</div>
<div class="bookvmiddle">
<a href="/guwen/bookv_13815.aspx">上一章</a>
<a href="/guwen/book_151.aspx" style="border:0px;line-height:27px; height:27px;">目录</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
