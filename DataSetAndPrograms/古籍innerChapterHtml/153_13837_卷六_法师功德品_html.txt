
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
法华经·卷六·法师功德品_古诗文网
</title>
<meta content="尔时佛告常一精一进菩萨摩诃萨：“若善男子、善女人，受持是法华经，若读、若诵，若解说、若书写，是人当得八百眼功德、千二百耳功德、八百鼻功德、千二百舌功德、八百身功德、千二百意功德，以" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_13837.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷六·法师功德品</b></span>
<a href="javascript:PlayBookv(13837)" style="margin-left:5px;"><img alt="" height="16" id="speakerimgBookv13837" src="/img/speaker.png" width="16"/></a>
<span id="bookvPlay13837" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e9%b8%a0%e6%91%a9%e7%bd%97%e4%bb%80%e8%af%91">鸠摩罗什译</a></p>
<div class="contson">
<p>　　尔时佛告常一精一进菩萨摩诃萨：“若善男子、善女人，受持是法华经，若读、若诵，若解说、若书写，是人当得八百眼功德、千二百耳功德、八百鼻功德、千二百舌功德、八百身功德、千二百意功德，以是功德、庄严六根，皆令清净。是善男子、善女人，父母所生清净肉眼，见于三千大千世界、内外所有山林河海，下至阿鼻地狱，上至有顶，亦见其中一切众生，及业因缘、果报生处，悉见悉知。”</p>
<p>　　尔时世尊欲重宣此义，而说偈言：</p>
<p>　　若于大众中， 以无所畏心、 说是法华经， 汝听其功德。<br/>　　是人得八百、 功德殊胜眼， 以是庄严故， 其目甚清净。<br/>　　父母所生眼， 悉见三千界、 内外弥楼山、 须弥及铁围，<br/>　　并诸余山林、 大海江河水、 下至阿鼻狱， 上至有顶处，<br/>　　其中诸众生， 一切皆悉见。 虽未得天眼， 肉眼力如是。</p>
<p>　　“复次、常一精一进，若善男子、善女人，受持此经，若读、若诵，若解说、若书写，得千二百耳功德。以是清净耳，闻三千大千世界，下至阿鼻地狱，上至有顶，其中内外种种语言音声，象声、马声、牛声、车声，啼哭声、愁叹声，螺声、鼓声、钟声、铃声，笑声、语声，男声、女声、童子声、童女声，法声、非法声，苦声、乐声，凡夫声、圣人声，喜声、不喜声，天声、龙声、夜叉声、乾闼婆声、阿修罗声、迦楼罗声、紧那罗声、摩侯罗伽声，火声、水声、风声，地狱声、畜生声、饿鬼声，比丘声、比丘尼声，声闻声、辟支佛声，菩萨声、佛声。以要言之，三千大千世界中、一切内外所有诸声，虽未得天耳，以父母所生清净常耳，皆悉闻知，如是分别种种音声、而不坏耳根。”</p>
<p>　　尔时世尊欲重宣此义，而说偈言：</p>
<p>　　父母所生耳， 清净无浊秽， 以此常耳闻， 三千世界声。<br/>　　象马车牛声、 钟铃螺鼓声， 琴瑟箜篌声、 箫笛之音声，<br/>　　清净好歌声， 听之而不著， 无数种人声， 闻悉能解了。<br/>　　又闻诸天声， 微妙之歌音， 及闻男女声， 童子童女声。<br/>　　山川险谷中、 迦陵频伽声， 命命等诸鸟， 悉闻其音声。<br/>　　地狱众苦痛， 种种楚毒声， 饿鬼饥渴逼， 求索饮食声，<br/>　　诸阿修罗等， 居在大海边， 自共言语时、 出于大音声。<br/>　　如是说法者， 安住于此间， 遥闻是众声， 而不坏耳根。<br/>　　十方世界中、 禽兽鸣相呼， 其说法之人， 于此悉闻之。<br/>　　其诸梵天上， 光音及遍净， 乃至有顶天， 言语之音声，<br/>　　法师住于此， 悉皆得闻之。 一切比丘众、 及诸比丘尼，<br/>　　若读诵经典， 若为他人说， 法师住于此， 悉皆得闻之。<br/>　　复有诸菩萨， 读诵于经法， 若为他人说， 撰集解其义，<br/>　　如是诸音声， 悉皆得闻之。 诸佛大圣尊， 教化众生者，<br/>　　于诸大会中、 演说微妙法， 持此法华者， 悉皆得闻之。<br/>　　三千大千界、 内外诸音声， 下至阿鼻狱， 上至有顶天，<br/>　　皆闻其音声， 而不坏耳根， 其耳聪利故， 悉能分别知。<br/>　　持是法华者， 虽未得天耳， 但用所生耳， 功德已如是。</p>
<p>　　“复次、常一精一进，若善男子、善女人，受持是经，若读、若诵，若解说，若书写，成就八百鼻功德。以是清净鼻根，闻于三千大千世界、上下内外种种诸香，须曼那华香、阇提华香、末利华香、瞻卜华香、波罗罗华香，赤莲华香、青莲华香、白莲华香，华树香、果树香，栴檀香、沉水香、多摩罗跋香、多伽罗香，及千万种和香，若末、若丸、若涂香，持是经者，于此间住，悉能分别。又复别知众生之香，象香、马香、牛羊等香，男香、女香、童子香、童女香，及草木丛林香，若近、若远、所有诸香，悉皆得闻，分别不错。持是经者，虽住于此，亦闻天上诸天之香，波利质多罗、拘鞞陀罗树香，及曼陀罗华香、摩诃曼陀罗华香、曼殊沙华香、摩诃曼殊沙华香、栴檀、沉水、种种末香，诸杂华香，如是等天香、和合所出之香，无不闻知。又闻诸天身香，释提桓因、在胜殿上，五欲娱乐嬉戏时香，若在妙法堂上、为忉利诸天说法时香，若于诸园游戏时香，及余天等、男女身香，皆悉遥闻。如是展转、乃至梵世、上至有顶、诸天身香，亦皆闻之。并闻诸天所烧之香，及声闻香、辟支佛香、菩萨香、诸佛身香，亦皆遥闻，知其所在。虽闻此香，然于鼻根不坏不错，若欲分别为他人说，忆念不谬。”</p>
<p>　　尔时世尊欲重宣此义，而说偈言：</p>
<p>　　是人鼻清净， 于此世界中， 若香若臭物， 种种悉闻知。<br/>　　须曼那阇提、 多摩罗栴檀、 沉水及桂香， 种种华果香，<br/>　　及知众生香， 男子女人香， 说法者远住， 闻香知所在。<br/>　　大势转轮王， 小转轮及子， 群臣诸宫人， 闻香知所在。<br/>　　身所著珍宝， 及地中宝藏， 转轮王宝女， 闻香知所在。<br/>　　诸人严身具， 衣服及璎珞、 种种所涂香， 闻香知其身。<br/>　　诸天若行坐、 游戏及神变， 持是法华者， 闻香悉能知。<br/>　　诸树华果实， 及酥油香气， 持经者住此， 悉知其所在。<br/>　　诸山深险处， 栴檀树花敷， 众生在中者， 闻香皆能知。<br/>　　铁围山大海、 地中诸众生， 持经者闻香， 悉知其所在。<br/>　　阿修罗男女、 及其诸眷属， 斗诤游戏时， 闻香皆能知。<br/>　　旷野险隘处， 狮子象虎狼、 野牛水牛等， 闻香知所在。<br/>　　若有怀妊者， 未辩其男女、 无根及非人， 闻香悉能知。<br/>　　以闻香力故， 知其初怀妊， 成就不成就， 安乐产福子。<br/>　　以闻香力故， 知男女所念、 染欲痴恚心， 亦知修善者。<br/>　　地中众伏藏， 金银诸珍宝、 铜器之所盛， 闻香悉能知。<br/>　　种种诸璎珞， 无能识其价， 闻香知贵贱、 出处及所在。<br/>　　天上诸华等， 曼陀曼殊沙、 波利质多树， 闻香悉能知。<br/>　　天上诸宫殿， 上中下差别， 众宝花庄严， 闻香悉能知。<br/>　　天园林胜殿、 诸观妙法堂， 在中而娱乐， 闻香悉能知。<br/>　　诸天若听法， 或受五欲时， 来往行坐卧， 闻香悉能知。<br/>　　天女所著衣、 好华香庄严， 周旋游戏时， 闻香悉能知。<br/>　　如是展转上， 乃至于梵世， 入禅出禅者， 闻香悉能知。<br/>　　光音遍净天， 乃至于有顶， 初生及退没， 闻香悉能知。<br/>　　诸比丘众等， 于法常一精一进， 若坐若经行， 及读诵经典，<br/>　　或在林树下、 专一精一而坐禅， 持经者闻香， 悉知其所在。<br/>　　菩萨志坚固， 坐禅若读诵， 或为人说法， 闻香悉能知。<br/>　　在在方世尊， 一切所恭敬， 愍众而说法， 闻香悉能知。<br/>　　众生在佛前， 闻经皆欢喜， 如法而修行， 闻香悉能知。<br/>　　虽未得菩萨 　无漏法生鼻， 而是持经者， 先得此鼻相。</p>
<p>　　“复次、常一精一进，若善男子、善女人，受持是经，若读、若诵、若解说，若书写，得千二百舌功德。若好、若丑，若美、不美，及诸苦涩物，在其舌根，皆变成上味，如天甘露，无不美者。若以舌根、于大众中有所演说，出深妙声，能入其心，皆令欢喜快乐。又诸天子、天女，释梵诸天，闻是深妙音声，有所演说、言论次第，皆悉来听。及诸龙、龙女，夜叉、夜叉女，乾闼婆、乾闼婆女，阿修罗、阿修罗女，迦楼罗、迦楼罗女，紧那罗、紧那罗女，摩侯罗伽、摩侯罗伽女，为听法故，皆来亲近、恭敬供养。及比丘、比丘尼，优婆塞、优婆夷，国王、王子、群臣、眷属，小转轮王、大转轮王、七宝千子内外眷属，乘其宫殿，俱来听法，以是菩萨善说法故。婆罗门、居士、国内人民、尽其形寿，随侍供养。又诸声闻、辟支佛、菩萨、诸佛，常乐见之。是人所在方面，诸佛皆向其处说法，悉能受持一切佛法，又能出于深妙法音。”</p>
<p>　　尔时世尊欲重宣此义，而说偈言：</p>
<p>　　是人舌根净， 终不受恶味， 其有所食啖， 悉皆成甘露。<br/>　　以深净妙声， 于大众说法， 以诸因缘喻、 引导众生心，<br/>　　闻者皆欢喜， 设诸上供养。 诸天龙夜叉、 及阿修罗等，<br/>　　皆以恭敬心， 而共来听法， 是说法之人， 若欲以妙音、<br/>　　遍满三千界， 随意即能至。 大小转轮王、 及千子眷属，<br/>　　合掌恭敬心， 常来听受法。 诸天龙夜叉、 罗刹毗舍阇，<br/>　　亦以欢喜心， 常乐来供养。 梵天王魔王， 自在大自在，<br/>　　如是诸天众， 常来至其所。 诸佛及弟子、 闻其说法音，<br/>　　常念而守护， 或时为现身。</p>
<p>　　“复次、常一精一进，若善男子、善女人，受持是经，若读、若诵，若解说，若书写，得八百身功德。得清净身、如净琉璃，众生喜见。其身净故，三千大千世界众生，生时、死时，上下、好丑，生善处、恶处，悉于中现。及铁围山、大铁围山、弥楼山、摩诃弥楼山、等诸山，及其中众生，悉于中现。下至阿鼻地狱、上至有顶，所有及众生，悉于中现。若声闻、辟支佛、菩萨、诸佛、说法，皆于身中现其色像。”</p>
<p>　　尔时世尊欲重宣此义，而说偈言：</p>
<p>　　若持法华者， 其身甚清净， 如彼净琉璃， 众生皆喜见，<br/>　　又如净明镜， 悉见诸色像， 菩萨于净身， 皆见世所有，<br/>　　唯独自明了， 余人所不见。 三千世界中、 一切诸群萌，<br/>　　天人阿修罗、 地狱鬼畜生， 如是诸色像， 皆于身中现。<br/>　　诸天等宫殿， 乃至于有顶， 铁围及弥楼、 摩诃弥楼山、<br/>　　诸大海水等， 皆于身中现。 诸佛及声闻、 佛子菩萨等，<br/>　　若独若在众， 说法悉皆现。 虽未得无漏 　法性之妙身，<br/>　　以清净常体， 一切于中现。</p>
<p><br/>　　“复次、常一精一进，若善男子、善女人，如来灭后、受持是经，若读、若诵，若解说，若书写，得千二百意功德。以是清净意根，乃至闻一偈一句，通达无量无边之义，解是义已，能演说一句一偈、至于一月、四月、乃至一岁，诸所说法，随其义趣，皆与实相不相违背。若说俗间经书、治世语言、资生业等，皆顺正法。三千大千世界、六趣众生，心之所行，心所动作，心所戏论，皆悉知之，虽未得无漏智慧，而其意根、清净如此。是人有所思惟、筹量、言说，皆是佛法，无不真实，亦是先佛、经中所说。”</p>
<p>　　尔时世尊欲重宣此义，而说偈言：</p>
<p>　　是人意清净， 明利无浊秽， 以此妙意根， 知上中下法，<br/>　　乃至闻一偈， 通达无量义， 次第如法说， 月四月至岁。<br/>　　是世界内外、 一切诸众生， 若天龙及人， 夜叉鬼神等，<br/>　　其在六趣中、 所念若干种， 持法华之报， 一时皆悉知。<br/>　　十方无数佛， 百福庄严相， 为众生说法， 悉闻能受持。<br/>　　思惟无量义， 说法亦无量， 终始不忘错， 以持法华故。<br/>　　悉知诸法相， 随义识次第， 达名字语言， 如所知演说。<br/>　　此人有所说， 皆是先佛法， 以演此法故， 于众无所畏。<br/>　　持法华经者， 意根净若斯， 虽未得无漏， 先有如是相，<br/>　　是人持此经， 安住稀有地， 为一切众生、 欢喜而爱敬。<br/>　　能以千万种， 善巧之语言， 分别而说法， 持法华经故。</p>
</div>
</div>
<div class="bookvmiddle">
<a href="/guwen/bookv_13836.aspx">上一章</a>
<a href="/guwen/book_153.aspx" style="border:0px;line-height:27px; height:27px;">目录</a>
<a href="/guwen/bookv_13838.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
