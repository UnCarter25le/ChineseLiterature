
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·虫豸部·卷七_古诗文网
</title>
<meta content="○蜻蛉扬雄《方言》曰：蜻蛉谓之蝍蛉。(郭璞症曰：六足四翼虫也。淮南呼〈虫康〉〈虫尹〉也。)《说文》曰：蜻蛉，一名桑根。《尔雅》曰：虰(音丁。)蛵，(音升。)负劳。(郭璞症曰：或曰即" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15801.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>虫豸部·卷七</b></span>
<a href="javascript:PlayBookv(15801)" style="margin-left:5px;"><img alt="" height="16" id="speakerimgBookv15801" src="/img/speaker.png" width="16"/></a>
<span id="bookvPlay15801" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○蜻蛉</p>
<p>　　扬雄《方言》曰：蜻蛉谓之蝍蛉。(郭璞症曰：六足四翼虫也。淮南呼〈虫康〉〈虫尹〉也。)</p>
<p>　　《说文》曰：蜻蛉，一名桑根。</p>
<p>　　《尔雅》曰：虰(音丁。)蛵，(音升。)负劳。(郭璞症曰：或曰即蜻蛉也，江东呼狐梨，未详。)</p>
<p>　　《庄子》曰：童子埋蜻蛉头而化为珠。</p>
<p>　　《试萦》曰：荆庄王命养由基射蜻蛉，曰："吾愿生得之。"养由援弓射之，拂左翼。</p>
<p>　　《战国策》曰：庄辛谓楚庄王曰："王独不见夫蜻蛉？仰承甘露而饮之，自以为伍录，与人无争。不知夫五尺童子，揭罶钩胶丝，加之四仞之上，而下为蝼蚁所食。"</p>
<p>　　《吕氏春秋》曰：海上有人好蜻蛉者，每朝居海上从游，有蜻蛉至者数万，前后左右尽蜻蛉也，终日玩之不去。其父告曰："闻蜻蛉从汝居，取而来，吾将玩之。"明日往之海上，而蜻蛉无至者。</p>
<p>　　《东方朔别传》曰：上置蜻蛉盖下，使朔独射之。朔对曰："冯翊冯翊，六足四翼，头如珠，尾正直，长尾短项，是非勾篓，即蜻蛚"上"善。"赐帛十匹。</p>
<p>　　崔豹《古今注》曰：蜻蛉，一曰青亭，一曰胡蝶，色青而大者是也。小而黄者曰胡离，一曰胡梨。小而赤者曰赤卒，一曰绛驺，一曰赤衣使者，好集水上，亦名为赤弁丈人。</p>
<p>　　又曰：绀蝶，一名蜻蛉，似蜻蛉而色玄绀。辽东人谓为绀蟠，亦曰童蟠，好以七月群飞暗天。海边夷貊食之，谓海中青虾化为之。</p>
<p>　　○青蚨</p>
<p>　　《广雅》曰：蟱蜗，青蚨也。</p>
<p>　　《搜神记》曰：南方有虫，名暾(音敦。)〈虫禺〉，(音隅。)形如蝉大，味辛美可食。其子着草叶如蚕种。得其子则母辄飞来，虽潜取必知处。杀其母途钱，子途贯，用钱去货，旋则自还。</p>
<p>　　《淮南万毕术》曰：青蚨还钱。青蚨，一名鱼，或曰蒲。以其子母各置瓮中，埋东行阴垣下，三日后开之，即相从，以母血途八十一钱，亦以子血途八十一钱，以其钱更互市。(置子用母，置母用子，钱皆自还。)</p>
<p>　　○蜂</p>
<p>　　《尔雅》曰：土蜂、(匠箔东呼大蜂，在土中作房者为土蜂，啖其子即马蜂也。今荆楚间呼为蟺，音蝉。)木蜂。(似土蜂而小，在树上作房。)</p>
<p>　　《方言》曰：蜂，燕赵之间谓之蠓螉，(蒙翁二音。)或谓之蚴蜕，(音幽悦。)其大有蜜谓之壶蜂。(即今黑蜂，穿竹木作孔，亦有蜜者。)</p>
<p>　　《山海经》曰：平逢山有神如人，二首，名曰娇虫。是盘虫，实惟蜂蜜之庐。(郭璞症曰：娇为盘虫之长，群蜂所舍集。蜜亦蜂名也。)</p>
<p>　　又曰：大蜂，其状如螽。</p>
<p>　　《洪范五行传》曰：秦昭王三十八年，上郡大饥，山木尽死，人无所食，蜂食田苗。</p>
<p>　　《左传·僖中》曰：邾人以须句故出师。公卑邾，不设备而御之。臧文仲曰："国尾馛小，不而易也；无备，虽众不可恃也。君其无谓邾小，蜂虿有毒，而况国乎？"</p>
<p>　　《孝经援神契》曰：蜂虿垂芒。(蜂虿毒在后，故言垂芒。)</p>
<p>　　谢承《后汉书》曰：豫章严丰，字孟侯，为郡王主簿。太守贾萌举兵欲诛王莽，有飞蜂附萌车衡。丰谏，以为不详之徵。萌不从，果见杀。</p>
<p>　　王隐《晋书》曰：太尉陶侃表仓曹参军袁谦为高凉太守，未至百馀里，浦中有蜜费拔日而下谦舡上，谦不觉甚恶。会得留郡文书，贼欲乘虚攻郡，谦欲速赴。明早进西南，卒遇大风飞沙，天地晦合，不复得还浦，遂没海中。</p>
<p>　　《晋书》曰：邹湛对武帝曰："猛兽在田，荷戈而出，凡人能之。蜂虿作于怀袖，勇士为之惊骇，出於意外故也。"</p>
<p>　　《淮南子》曰：蜂房不容鹄卵，(房，巢也。)小形不足以苞大体也。</p>
<p>　　《抱朴子》曰：军行，卒逢群飞蜂及虻虫，若蜜蜂尤多者，必大战，惊於藏伏之贼。</p>
<p>　　《列女传》曰：尹吉甫子伯奇，至孝。事后母，母取蜂，去毒，系於衣上。伯奇前，欲去之，母便大呼曰："伯奇牵我！"吉甫见疑蜜，伯奇自死。</p>
<p>　　《葛仙公别传》曰：仙公与客对食，客曰："当请先生作一奇戏。"食未竟，仙公即吐口中饭，尽成飞蜂满屋，或集客身上，莫不震肃，但皆不螫人。良久，仙公乃张口，见蜂飞还入口中成饭。</p>
<p>　　《永嘉地记》曰：七八月中，常有蜜蜂群过，有一蜂先飞，觅止泊处。人知辄内木桶中，以蜜途桶中。飞者闻蜜气或停，不过三四来，便举群悉至。</p>
<p>　　《博物志》曰：细腰无雌，蜂类也。无雌，取桑蚕或阜螽子所见抱而成己子。《诗》云："暝蛉有子，蜾蠃负之。"</p>
<p>　　又曰：远方诸山出蜜蜡处，其处人家有研掬者。其法以木为器，或十斛、五斛，开小孔，令才容蜂出入，以蜜蜡途器，内外令遍，安着檐前或庭下。春月，此蜂将作巢生育，时来过人家围垣者，捕取得三两头，便内着器中。数宿出蜂出飞去，寻将伴来还，或多或少，经日渐益不可复数，遂停住涂却，器中所滋长甚众。至夏，开器取蜜蜡，所得多少随岁中所宜丰俭。(卢氏曰：春至秋末，始有蜜，晚者至冬，余所见。今云夏，未详其故。)</p>
<p>　　又曰：诸远方山郡贫荭出蜜蜡。蜜蜡所着，皆绝岩石壁，非攀援所及，惟于山顶以槛辇自悬挂下，遂乃得取彩。蜂遂去不还。馀巢及蜡着石不尽者，有鸟，形小於雀，群飞千数来啄之。至春都尽，其处皆如磨洗。至春，蜂皆还洗处，结巢如故。年年如此，物无错乱者。人亦各怀各占其平处，谓之蜡塞。鸟谓之灵雀，捕搏终可不得也。</p>
<p>　　《宣验记》曰：玄喜玄年，建安郡山贼百馀人掩破郡治，抄掠百姓资产子女，遂入佛图搜掠财宝。先是，诸供养具别封置一室，贼破户，忽有蜜蜂数万头从衣簏出，同时噬螫群贼，身首肿痛，两眼盲合，先诸所掠皆弃而走。蜂飞邀逐噬击弥路，贼遂惶惧，从便道而去。时是腊日，所缚女子各还其家。</p>
<p>　　《广五行记》曰：秦昭王委政於太后弟穰侯。穰侯用事，山木尽死，蜂食人苗稼。时大饥，人相食。穰侯罢免归第。</p>
<p>　　《岭表录异》曰：唐刘恂曾游宣、歙间，见彼中人好食蜂儿，状如蚕蛹而莹白。大蜂结房於山林间，其大如巨钟，其中不知几百层。村人彩时，须以草衣蔽身，以捍毒螫；复以烟火逼散蜂母，然后攀缘崖树，断其根。一房有蜂儿五斗或一石者，三分，中一趐足具矣，即入盐酪炒之，曝乾，以小纸囊贮之，寄入京洛以为方物。</p>
<p>　　《楚辞》曰：玄蜂如壶。</p>
<p>　　○蝝</p>
<p>　　《左传·宣下》曰：十五年冬，蝝生。</p>
<p>　　《尔雅》曰：蝝，蝮(音复。)蜪(音陶。)也。(郭璞症曰：蝗子，未有翅者。《外传》曰：虫含蚳蝝。)</p>
<p>　　○蝗</p>
<p>　　《礼记·月令》曰：仲冬行春令，则虫蝗为败。</p>
<p>　　陆机《毛诗疏义》曰：阜螽，蝗也。今人谓之螽子，兖州人谓之螣。</p>
<p>　　《晋书·载记》曰：石勒时，河朔大蝗。初穿地而生，顿慨则化状如蚕，七八日而卧，四日蜕而飞，弥亘百里。惟不食三豆及麻，并、冀尤甚。</p>
<p>　　《唐书》曰：贞观中，终南等数县蝗。太宗至苑中，枷，掇数枚而咒之曰："民以穀为命，而汝食之，是害於百姓也。百姓有过，在予一人。尔其有灵，但当食我，无害百姓！"将吞之，侍臣恐致疾，遽来谏止。太宗曰：'所冀移灾朕躬，何疾植弟？'遂吞之。自是蝗不为灾。</p>
<p>　　《汉实录》曰：乾祐初，开封府言阳武、雍丘、襄邑蝗，府尹侯益遣人以酒肴致祭。三县蝗为鸲鹆聚食，敕禁罗弋鸲鹆，以其有吞噬之异也。</p>
<p>　　○蠋</p>
<p>　　《毛诗·豳·七月》曰：蜎々者蠋，烝在桑野。(桑虫。)</p>
<p>　　《尔雅》曰：蚅乌，蠋(音蜀。)也。(郭璞症曰：虫大如指，似蚕。孙炎注曰：蚅，一名乌蠋也。)</p>
<p>　　《广志》曰：藿蠋，有五色者槐香蠋，五彩、有角、甚臭。白泽曰蠋，有角、五彩文。长尾者，龙也。杀之立死。</p>
<p>　　《韩子》曰：鳝似蛇而蚕似蠋，人见蛇则惊骇，枷邆则毛起；渔者持鳝，妇人拾蚕，利之所在，皆为贲、育。</p>
<p>　　○水马</p>
<p>　　《南州异物志》曰：交趾海中有虫，状如马形，因名曰十马。妇人难产者，手握此虫，或烧作屑服之，则更易如羊之产也。(凡物掷晷，羊产最易。)</p>
<p>　　《抱朴子》曰：以亦斑蜘蛛及水马合冯夷水仙丸，服之，可以居死晷。</p>
<p>　　徐衷《南方草物状》曰：海中有鱼，状似马，或黄或黑，海中民人名作水马。捕鱼得之，不可啖食。曝乾熇之，妇人产难，使握持之；亦可烧饮。</p>
<p>　　○水蛭</p>
<p>　　《尔雅》曰：蛭，虮。(郭璞症曰：匠箔东呼死晷蛭虫入人肉者为虮，音祈也。)</p>
<p>　　《齐书》曰：萧季敬为广州刺史，为都护周世雄所袭，军败，奔山中，为蛭所啮，肉尽而死。</p>
<p>　　常璩《华阳国志》曰：南广郡土地无稻田蚕桑，多蛇蛭虎狼。</p>
<p>　　《贾谊书》曰：楚惠王食寒菹而得蛭。因遂吞之，腹有疾而不能食。令尹入问疾，王曰："吾食菹而得蛭。不行其罪，是法废而威不立；谴而诛，恐监食皆死。遂吞之。"令尹曰："天道无亲，惟德是辅。王有仁德，病不为伤。"王果病愈。</p>
<p>　　王充《论衡》曰：蛭，食血之虫。惠王殆有积血之疾，故食积血之虫而病愈也。不然，则贤者操行岂若蚕蛭除病？贤者在侧，则常无病也。</p>
<p>　　张茂先《博物志》曰：水蛭三断而成三物。</p>
<p>　　《本草经》曰：水蛭，一名至掌，味咸，治恶血淤结、瞬嫡；破凝积，利水道。</p>
<p>　　《陶弘景集注本草经》曰：水蛭，味咸苦，平微寒，有毒，一名蚑，生雷泽、池泽。(蚑音蜞。)</p>
<p>　　○短狐</p>
<p>　　《毛诗·何人斯》曰：为鬼为蜮，则不可得。(蜮，短狐也。)</p>
<p>　　《韩诗外传》曰：短狐，水神也。</p>
<p>　　陆机《毛诗疏义》曰："为鬼为蜮"，蜮，短狐也，一名射影，如龟，二足，江淮水皆有。人在岸，影见死晷，投人影则杀人，或曰射影也。南方人欲入水，以瓦石投死晷，令浊，乃入也。或又含沙射人，入肌，其疮如疥。</p>
<p>　　鲁庄公十八年秋，《经》书有蜮，《传》称不为灾也。</p>
<p>　　《穀梁传·庄公》曰：秋，有蜮。一有一亡曰有(言不常有。)蜮，射人者也。(今短狐射人为疾是也。《左传》同。)</p>
<p>　　《广雅》曰：射工，蜮，短狐也。</p>
<p>　　《竹书纪年》曰：晋献公二年春，周惠王居於郑。郑人入王府，多取玉焉。玉化为蜮，射人。</p>
<p>　　《齐书》曰：屠氏爬赙彩樵夜绩，以供养父母。父母俱卒，亲营殡葬，负土成坟。忽空中有声云："汝至性可重，山神欲相驱使。汝可为人疗病，必得大富。"女谓是鬼魅，弗敢从，遂得病。积时，邻舍人有溪蜮毒者，女识毒，试疗之，自觉病便差。遂以巫道为人疗病，无不愈者，家产日益。</p>
<p>　　《抱朴子》曰：短狐，一名蜮，一名射工，一名射影，其实水虫也。状似鸣蜩而如合杯，有翼能飞，无目利耳。口中有横物。如闻人声，缘口中物如角弩，以气为矢，激水而射人，中身者即发疮，不晓治之者杀人。其病似大伤寒，不日皆死。</p>
<p>　　又曰：射工虫，冬矢蛰於谷间，大雪时索之，此虫所生，其雪不积留，气起如灼蒸，当掘之，不过入地一尺，则得也。阴乾末，带之，夏天自辟射工也。</p>
<p>　　《玄中记》曰：水狐者，视其形，虫也；见其气，乃鬼也。长三四寸，其色黑，广寸许，背上有甲，厚三分许。其口有物向前，如角状，见人则气射人，去二三步即射人。中十人，六七人死。</p>
<p>　　《地理书》曰：车茂安与夏囗书云："外生石季甫忽为郑令，此县既有短狐之疾，又沙虱害人。闻此消息，倍益悉虑。"</p>
<p>　　《博物志》曰：江南山溪死晷有射工虫，甲虫之类也。长一二寸，口有弩形，以气射人影，随所着处发疮，不治则杀人。</p>
<p>　　○沙虱</p>
<p>　　《广雅》曰：沙虱，也。(音旋。)</p>
<p>　　《广志》曰：沙虱，色赤，大不过虮，在死晷，入人皮中杀人。</p>
<p>　　《唐书》曰：南中山川有鸩鸟之地，必有犀牛；有沙虱、水弩，必生可疗之草。</p>
<p>　　又曰：南平獠部落，土气多瘴疠，山有毒草及沙虱、蝮蛇。</p>
<p>　　《淮南万毕术》曰：沙虱，一名蓬活，一名地脾。</p>
<p>　　《抱朴子·内篇》曰：沙虱，雨后及晨暮践沙，必着人，如毛发端。初着人便入皮里，可以针挑取之，正赤如丹。着人上，动行，若不挑，即此虫便入入身中杀人。行此虫之地，每还，辄当以火自炙令遍，则虫随火去也。水陆皆有之。</p>
<p>　　《博物志》曰：深山穷谷多毒虐之物，气则有瘴疠，人则有工虫，兽则有虎，鸟则有鸩，蛇则有蝮，虫则有射工、沙虱，草则有钩吻、野葛，其馀则蛟蟒之属生焉。</p>
<p>　　《本草经》曰：沙虱，一名石蚕。</p>
<p>　　《葛洪方》曰：辟沙虱，用麝香、大蒜合羊脂捣，著小筒中带之，良。</p>
<p>　　○十二时虫</p>
<p>　　《博物志》曰：交州南有虫，长或一寸，大小如指。有廉槾，(亡旦切。)形似白石英，不知其名。视之无定色，在阴地色多缃绿，出日光中变易，或青或绿，或丹或黄，或红或赤。女人取以为首饰。宗岱每深以为物无定色，引云霞以为喻，托此以助成其说。今孔雀毛亦随光色变易，或黄或赤，但不能如此虫耳。</p>
<p>　　《岭南异物志》曰：容州有虫如守宫，身圆而颈长，头有冠帻。一日中随时变色，青黄赤白黑，未常定。土人不能名，呼为十二时虫。啮人不可疗。</p>
<p>　　又曰：南方有虫，大如守宫，足长，身青，肉鬛赤色。其首随十二时变，子时鼠，丑时牛，亥时猪。性不伤人，名曰避役。见者有喜庆。</p>
<p>　　《岭表录异》曰：十二时虫，则蛇师、蜥蜴之类也。土色者身，尾长丈馀，脑上连背，有鬐鬛。草树上行，极迅速，亦多在人家篱落间。俗传云：一日随十二时变色，因名之。</p>
</div>
</div>
<div class="bookvmiddle">
<a href="/guwen/bookv_15800.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15802.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
