
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·脾脏方·秘涩第六_古诗文网
</title>
<meta content="（论一首 方四十四首 灸法十五首）论曰∶有人因时疾，瘥后得闭涩不通，遂致夭命，大不可轻之，所以备述，虽非死病，凡人不明药饵者，拱手待毙，深可痛哉，单复诸方以虞仓猝耳。凡大便不通，皆" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12749.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>脾脏方·秘涩第六</b></span>
<a href="javascript:PlayBookv(12749)" style="margin-left:5px;"><img alt="" height="16" id="speakerimgBookv12749" src="/img/speaker.png" width="16"/></a>
<span id="bookvPlay12749" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（论一首 方四十四首 灸法十五首）</span></p>
<p>　　论曰∶有人因时疾，瘥后得闭涩不通，遂致夭命，大不可轻之，所以备述，虽非死病，凡人不明药饵者，拱手待毙，深可痛哉，单复诸方以虞仓猝耳。凡大便不通，皆用滑腻之物及冷水以通之也。凡候面黄者，即知大便难。</p>
<p>　<strong>　麻子仁丸<br/></strong>　　趺阳脉浮而涩，浮则胃气强，涩则小便数，浮涩相搏，大便则坚，其脾为约，脾约者，其人大便坚，小便利而不渴也。</p>
<p>　　麻子仁（二升） 枳实 芍药（各八两） 杏仁（一升） 大黄（一斤） 浓朴（一尺）</p>
<p>　　上六味为末，蜜丸如梧子大，饮服五丸，日三，渐加至十丸，（《肘后》、《外台》无杏仁）。</p>
<p>　<strong>　治关格大便不通方∶</strong></p>
<p>　　芒硝 乌梅 桑白皮（各五两） 芍药 杏仁（各四两） 麻仁（三两） 大黄（八两）</p>
<p>　　上七味 咀，以水七升煮取三升，分三服。（一本无乌梅加枳实，干地黄各二两。</p>
<p>　　<strong>治大便闭涩不通神方∶</strong></p>
<p>　　猪羊胆不拘，以筒灌三合许，令深入即出矣。不尽须臾更灌。</p>
<p>　　一方加冬葵子汁和之亦妙。</p>
<p>　　<strong>又方</strong> 椒豉汤五升，加猪膏三合灌之佳。临时不下即用之。</p>
<p>　　<strong>又方</strong> 白蜜煎成如人指大，深纳谷道佳。又无灰浓酒半升，盐三钱匕，炼如上法。</p>
<p>　　<strong>三黄汤<br/>　　治下焦热结不得大便方。</strong></p>
<p>　　大黄（三两） 黄芩（三两） 甘草（一两） 栀子（二十枚）</p>
<p>　　右四味 咀，以水五升煮取一升八合，分三服。若大闭，加芒硝二两。</p>
<p>　　<strong>五柔丸<br/></strong>　　<strong>治肠腑闭塞及虚损不足，饮食不生肌肤，三焦不调营卫不和方。</strong></p>
<p>　　大黄（一升，蒸三斗米下） 前胡（三两） 半夏 肉苁蓉 芍药 茯苓 当归 葶苈 细辛（各一两）</p>
<p>　　上九味为末，蜜和合捣万杵，为丸如梧子大，食后服十五丸，后稍增之，日再。（崔氏云，令人喜饭消谷益气。有忧者，加松实， 闾子各半两，服之缓中不如意，便服之，又加黄芩一两）。</p>
<p>　<strong>　大五柔丸<br/>　　主脏气不调，大便难通，和营卫，利九窍消谷益气方</strong></p>
<p>　　大黄 苁蓉 芍药 葶苈 枳实 甘草 黄芩 牛膝（各二两） 桃仁（一百枚） 杏仁（四十枚）</p>
<p>　　上十味为末，蜜和丸如梧子，一服三丸，日三，加至二十丸，酒下。</p>
<p>　　<strong>濡脏汤<br/></strong>　<strong>　主大便不通六七日，腹中有燥屎，寒热烦迫，短气汗出胀满方。</strong></p>
<p>　　生葛根 猪膏（各二升） 大黄（一两）</p>
<p>　　上三味 咀，以水七升煮取五升，去滓，纳膏，煎取三升，澄清。强人顿服，羸人再服。亦治大小便不通。</p>
<p>　　<strong>治大便不通方∶</strong></p>
<p>　　大戟（一斤） 大豆（五升） 商陆 牛膝（各三斤）</p>
<p>　　上四味 咀，以水五升煮取二升，以大豆煎令汁尽，至豆干。初服三枚，以通为度。</p>
<p>　　<strong>又方</strong> 蜜和胡燕屎，纳大孔中即通。</p>
<p>　　<strong>又方</strong> 水四两，蜜一升，合煎熟，冷灌下部中，一饭顷即通。</p>
<p><strong>　　又方</strong> 盐半合，蜜三合，合煎如饧，出之着冷水中，丸如槟榔，形如指许大，深纳下部中立通。</p>
<p>　　<strong>又方</strong> 治大便难方。</p>
<p>　　单用豉清酱，清羊酪、土瓜根汁灌之立通。</p>
<p>　<strong>　又方</strong> 以酱清渍乌梅灌下部中。</p>
<p>　　<strong>又方</strong> 桑根白皮 榆根白皮（各一把）</p>
<p>　　上二味 咀，以水三升煮取一升半，分三服。</p>
<p>　　<strong>又方</strong> 水服桃花末方寸匕，无花时桃根白皮亦得。</p>
<p>　<strong>　又方</strong> 桃皮三升，水五升，煮取一升，顿服。</p>
<p>　　<strong>又方</strong> 羊蹄根一把约半斤，水二升，煮一升顿服之。</p>
<p>　　<strong>又方</strong> 常煮麻子取汁饮。</p>
<p>　<strong>　又方</strong> 常服蜜煎五合。</p>
<p>　　<strong>又方</strong> 猪脂和陈葵子末为丸如梧子大，每服十丸，通即止。</p>
<p>　　<strong>又方</strong> 常服车前子及叶并良。</p>
<p>　　<strong>又方</strong> 捣葵根汁生服。</p>
<p>　　<strong>又方</strong> 好胶（三寸），葱白（一把）</p>
<p>　　上二味以水四升煮取一升半，顿服之即下。</p>
<p>　<strong>　又方</strong> 葵子 牛酥（各一升，猪脂亦得）。</p>
<p>　　上二味以水四升，煮葵子取一升，纳酥煮一沸，待冷，分作二服。</p>
<p>　<strong>　又方</strong> 葵子汁和乳汁等分，服之立出。</p>
<p>　　<strong>又方</strong> 酱清（三升） 麻油（二升） 葱白（三寸）</p>
<p>　　上三味合煮令黑，去滓，待冷顿服之。（一方不用酱清。</p>
<p>　　<strong>芒硝丸<br/>　　治胀满不通方。</strong></p>
<p>　　芒硝 芍药（各一两半） 杏仁 大黄（各三两） 黄芩（一两六铢）</p>
<p>　　上五味为末，蜜丸如梧子大，饮服十五丸加至二十丸，取通利为度，日三。</p>
<p>　　<strong>又方</strong> 通草 朴硝（各四两） 郁李仁 黄芩 瞿麦（各三两） 车前子（五合，一云六两）</p>
<p>　　上六味 咀，以水八升煮取二升半、分三服。（一方用绢袋盛煮顿服二升。）</p>
<p>　　<strong>又方</strong> 独头蒜烧熟去皮，绵裹，纳下部，中气立通。</p>
<p>　　<strong>又方</strong> 削姜裹盐导之，及干姜食盐杏仁捣丸导之。</p>
<p>　　<strong>治胀满闭不下方∶</strong></p>
<p>　　吴茱萸（一升） 干姜 大黄 当归 桂心 芍药 甘草 川芎（各二两） 人参 细辛（各一两） 桃白皮（一把） 真珠（半两） 雄黄（十八铢）</p>
<p>　　上十三味 咀，以水一斗煮取三升，去滓，纳雄黄，真珠末酒一升，微火煮三沸，服一升，得下即止。</p>
<p>　<strong>　走马汤<br/>　　主一切猝中恶心痛腹胀大便不通方。</strong></p>
<p>　　巴豆（二枚，去皮心熬） 杏仁（二枚）</p>
<p>　　上二味以绵缠捶令碎，热汤二合捻取白汁，饮之当下，老小量之，通治飞尸鬼击病。</p>
<p>　　<strong>巴豆丸<br/></strong>　　主寒癖宿食，久饮饱不消，大便不通方。巴豆仁一升，清酒五升煮三日三夕碎，大熟，合酒微火煎令可丸如胡豆，欲取吐下者，服二丸。</p>
<p>　<strong>　练中丸<br/>　　主宿食不消，大便难方，（《肘后》名承气丸）。</strong></p>
<p>　　大黄（八两） 葶苈 杏仁（熬） 芒硝（各四两）</p>
<p>　　上四味为末，蜜丸如梧子大，食后服七丸，日三，后稍加之。</p>
<p>　　<strong>灸法<br/></strong>　　大便难，灸第七椎两旁各一寸，七壮。</p>
<p>　　又灸承筋二穴各三壮，在 中央陷内。</p>
<p>　　大便不通，灸挟玉泉相去各二寸，名曰肠遗，随年壮。（一云二寸半）。又灸大敦四壮，在足大趾聚毛中。大便闭塞，气结心坚满，灸石门百壮。后闭不通，灸足大都，随年壮。治老人小儿大便失禁，灸两脚大趾去甲一寸，三壮。又灸大趾歧间各三壮。</p>
<p>　<strong>　治大小便不通方∶</strong></p>
<p>　　葵子（末，一升） 青竹叶（一把）</p>
<p>　　上二味以水二升煮五沸，顿服。</p>
<p>　　<strong>又方</strong> 葵子（一升） 榆皮（切，一升）</p>
<p>　　上二味以水五升煮取二升，分三服。</p>
<p>　　<strong>又方</strong> 葵子一升，水三升煮取一升，去滓，纳猪脂一升，空心，分二服。</p>
<p>　<strong>　又方</strong> 甑带煮取汁，和蒲黄方寸匕，日二服。</p>
<p>　<strong>　又方</strong> 猪脂一斤，水二升煮三沸，饮汁立通。</p>
<p>　<strong>　治大小便不利方∶</strong></p>
<p>　　葵子（一升），硝石（二两）</p>
<p>　　上二味以水五升煮取二升，分二服。</p>
<p>　　<strong>治小儿大小便不通方∶</strong></p>
<p>　　捣白花胡葵子末，煮汁服之。</p>
<p>　　<strong>又方</strong> 末鸡屎白服一钱匕。</p>
<p>　<strong>　灸法<br/></strong>　　大小便不利欲作腹痛，灸营卫四穴百壮，穴在背脊四面各一寸。腹热闭时大小便难，腰痛连胁，灸团冈百壮，穴在小肠俞下二寸横三间下，灸之。大小便不通，灸脐下一寸三壮。</p>
<p>　　又灸横纹百壮。大小便不利，灸八 百壮，穴在腰眼下三寸挟脊相去四寸，两边各四穴。</p>
<p>　　（计八穴，故名八 ）小儿大小便不通，灸口两吻各一壮。小便不利大便数注，灸屈骨端五十壮。</p>
<p>　　又灸天枢百壮，穴在挟脐相去三寸。魂魄之舍不可针，大法在脐旁一寸，合脐相去可三寸也。</p>
</div>
</div>
<div class="bookvmiddle">
<a href="/guwen/bookv_12748.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12750.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
