
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·服用部·卷十三_古诗文网
</title>
<meta content="○箱《东宫旧事》曰：皇太子初拜，有马齿呈事箱四枚。《汉武帝内传》曰：帝崩时遗诏，以杂道书四十卷置棺中。至延康二年，河东功曹李及入上党抱犊山，彩药於岩室中，得此书，盛以金箱，卷后题日" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15562.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>服用部·卷十三</b></span>
<a href="javascript:PlayBookv(15562)" style="margin-left:5px;"><img alt="" height="16" id="speakerimgBookv15562" src="/img/speaker.png" width="16"/></a>
<span id="bookvPlay15562" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○箱</p>
<p>　　《东宫旧事》曰：皇太子初拜，有马齿呈事箱四枚。</p>
<p>　　《汉武帝内传》曰：帝崩时遗诏，以杂道书四十卷置棺中。至延康二年，河东功曹李及入上党抱犊山，彩药於岩室中，得此书，盛以金箱，卷后题日月，是武帝时河东太守张纯以箱及书奏上之。武帝时左右见之，涕泣曰："此是帝崩时殡殓物。"宣帝怆然，以书付茂陵，安合如故。</p>
<p>　　晋陆云《与兄机书》曰：一日行曹公器物，有书箱五枚。想兄识彦高，书箱甚似之。</p>
<p>　　○巾箱</p>
<p>　　《汉武内传》曰：武帝见西王母巾箱中有一卷书，王母曰："此《五岳贞形图》，昨青城诸仙就我求，今当付之。"</p>
<p>　　《宋书》曰：元凶劭杀逆，南阳公主见女巫严道育云："天神当赐符应。"时主夕卧，见流光相随，状若萤火，遂入巾箱，化为双珠，圆青可爱，因是巫蛊而败。</p>
<p>　　《齐书》曰：衡阳王钧常手自细书写五经，部为一卷，置於巾箱中，以备遗忘。侍读贺玠问曰："殿下家自有坟索，复何须蝇头细书，别藏巾箱中？"答曰："巾箱中有五经，於检阅易，且一更手写，则永不忘。"诸王闻而争效为，巾箱五经自此始也。</p>
<p>　　《世说》曰：威法济者，义兴人。其儿年二十得病，经年，有神来语，言："床席不净，神何处得坐？"曰："有漆巾箱甚净，神何不入中？"因内新果於箱中，觉有声，以箱盖覆之。於是便闻箱中动摇，即以衣傅之，可五升米重，而病愈。</p>
<p>　　《异苑》曰：晋孝武太元末，每闻手巾箱中有鼓吹鞞角之音。帝是岁崩，天下大乱。</p>
<p>　　○笥</p>
<p>　　《说文》曰：箪，笥，饭及衣之器也。</p>
<p>　　《尚书》曰：惟衣裳在笥。</p>
<p>　　《论语》曰：一箪食，一瓢饮。(箪，笥也。)</p>
<p>　　《东观汉记》曰：上问弟五伦："卿为市掾，人有遗卿母一笥饼，卿从外来见之，夺磨扔，探口中饼出之。"伦对曰："实无此，众人以臣愚蔽，故为生此语。"</p>
<p>　　《东观汉记》曰：上闻王郎将军至，复惊去，冯异进笥麦饭，兔肩。</p>
<p>　　《续汉书》曰：世祖微时，系南鸣市狱，市吏以一笥饭与之。</p>
<p>　　《吴越春秋》曰：越以文笥七枚献吴王。</p>
<p>　　《西京杂记》曰：宣帝以虎魄笥盛身毒宝镜。</p>
<p>　　《风俗通》曰：孝灵帝建宁中，京师长者皆以苇辟方笥为妆具。时有识者窃言："苇方笥，郡国献箧也。今珍用，天下皆当有罪谳於理官也。"后党锢皆谳廷尉，却墅悉入方苇笥中，斯为验矣。</p>
<p>　　张衡《绶笥铭》曰：南阳太守鲍德有诏所赐先公绶笥，传世用之，更治笥。平子为德主簿，故为之铭也。</p>
<p>　　○笈</p>
<p>　　《说文》作极，曰：笈，驴上负也。</p>
<p>　　《风俗记》曰：笈，学士所以负书，箱如冠藉箱也。</p>
<p>　　谢承《后汉书》曰：徐稚字孺子，公车五徵，皆不降志。其有丧，负笈弗硾行五里也。</p>
<p>　　又曰：袁闳字夏甫，汝南人也。博览群书，常负笈寻师，变易姓名。</p>
<p>　　又曰：高弘字伯武，河内山阳人。为琅琊相，到官，自负笈，单步入界，听彩风俗。</p>
<p>　　又曰：苏章字士成，北海人，负笈追师，不远万里。</p>
<p>　　又曰：方诸字圣明，负笈到三辅，无术不览。</p>
<p>　　又曰：郎宗负笈卖卜给食，诸公表上博士徵宗，宗负笈遁去。</p>
<p>　　《李固传》曰：固父为三公，而固步行负笈，千里从师。</p>
<p>　　《拾遗录》曰：汉惠帝时有仙人韩稚，东至沈离国，遇其人洞室负笈，而问其年几何。</p>
<p>　　《汉武内传》曰：上元夫人语武帝曰："阿母令以琼笈妙蕴发紫台之文赐汝。"</p>
<p>　　○火笼</p>
<p>　　《方言》曰：南楚江沔之间笼谓之篣，或谓之笯，陈楚宋魏之间谓之庸君，今薰笼是也。</p>
<p>　　《齐书》曰：卞彬性饮酒，火笼什物多诸诡异，自称卞田居。</p>
<p>　　又曰：范述曾为永嘉太守，有善政，徵为游击将军，郡故旧送钱二十馀万，一无所授，惟得白桐木火笼朴十馀枚而己。</p>
<p>　　《梁书》曰：临贺王正德为吴郡太守，正德自谓应居储嫡，心常怏怏。后奔魏，初去之始为诗一绝，内火笼，曰："桢幹屈曲尽，兰麝气氲销。欲知怀炭日，正是履冰朝。"</p>
<p>　　《修复山林故事》曰：当梓宫中有象牙火笼。</p>
<p>　　《东宫旧事》曰：太子纳妃，有漆画手巾薰笼二、条大被薰笼三。</p>
<p>　　《西京杂记》曰：汉制：天子以象牙为笼；上皆散花文，后宫则五色绫文。</p>
<p>　　刘向《别录》曰：淮南王有《薰笼赋》。</p>
<p>　　齐谢朓《咏竹火笼诗》曰：庭雪乱如花，井水粲成玉。因炎入豹袖，怀温奉芳蓐。体密用宜通，文斜性非曲。</p>
<p>　　梁范静妻沈咏《五彩竹火笼诗》曰：可怜润霜雪，纤剖后毫分。织作回风莒，制为萦绮文。含芳出珠被，耀绿接缃裙。徒嗟今丽饰，岂念昔凌云？</p>
</div>
</div>
<div class="bookvmiddle">
<a href="/guwen/bookv_15561.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15563.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
