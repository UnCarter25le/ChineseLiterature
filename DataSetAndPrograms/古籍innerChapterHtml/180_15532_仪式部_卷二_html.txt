
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·仪式部·卷二_古诗文网
</title>
<meta content="○卤簿《汉官仪》曰：汉乘与大驾仪：公卿奉引，太仆御，大将军参乘，属车八十一乘，备千乘万骑。法驾公仪，公卿不在卤簿中，河南尹、执金吾、洛阳令、奉车都尉、侍中参乘，属车三十六乘。蔡邕《" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15532.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>仪式部·卷二</b></span>
<a href="javascript:PlayBookv(15532)" style="margin-left:5px;"><img alt="" height="16" id="speakerimgBookv15532" src="/img/speaker.png" width="16"/></a>
<span id="bookvPlay15532" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○卤簿</p>
<p>　　《汉官仪》曰：汉乘与大驾仪：公卿奉引，太仆御，大将军参乘，属车八十一乘，备千乘万骑。法驾公仪，公卿不在卤簿中，河南尹、执金吾、洛阳令、奉车都尉、侍中参乘，属车三十六乘。</p>
<p>　　蔡邕《独断》曰：天子出，车驾谓之卤簿，有大驾，有小驾。上所乘曰金根车，驾六马。五色安车、五色立车各一，皆四马。是为五时副车，俗人号之曰"五帝车"，非也。</p>
<p>　　又曰：前驱有九旒云罕、闟戟、皮轩、銮旗，皆大夫载。銮旗者，编羽毛列系憧旁，俗却墅之曰"鸡翘车"，非也。后有金钲、黄钺、黄门、鼓车。</p>
<p>　　又曰：古者诸侯贰车九乘。秦灭六国，兼其服，故大驾属车八十一乘。</p>
<p>　　又曰：凡乘与车皆羽盖、金华瓜、黄屋、左纛、金鍐、方釳、繁缨、重毂、副鎋。黄屋者，盖以黄为里也。左纛者，以牦牛尾为之，大如斗，在最后左騑马头上。金鍐者，马冠也，高广各五寸，上如三华形，在马髦前。方釳者，铁也，广数寸，在马髦后，有三孔，垂翟尾其中。繁诱蹿马应前。重毂者，毂外复有小毂施辖。</p>
<p>　　《晋公侯赞》曰：贾后女宣华公主葬，皆羽葆鼓吹熊渠次飞为卤簿。</p>
<p>　　《晋书》曰：帝自邺还洛，河间王颙将张方遣三千骑奉迎，将渡河桥，方又以新乘阳燧车、青盖、三百人为小卤簿，迎帝至邙山下。</p>
<p>　　又曰：王浚都督幽州。和演欲煞浚，并其众。演与乌丸单于审登谋之。於是浚与期游蓟城南青泉水上。蓟城内西行有二道，演、浚各从一道，演与浚欲合卤簿，因而图之。值天暴雨，兵器沾湿，不果而还。单于由是与其种人谋曰："演图煞浚，事垂克而天卒雨，使不得果，是天助浚也。违天不祥，我不可久与演同。"乃以谋告浚，浚密严兵夜与单于围演。演持白幡诣浚降，浚遂斩之。</p>
<p>　　又《载记》曰：石季龙常以女骑一千为卤簿，皆着紫纶巾熟锦袴、金银镂带五丈织成靴，游于戏马观。上安诏书五色，在木凤之口，鹿卢回转，状若飞翔焉。</p>
<p>　　《宋书》曰：孝武举义兵，沈庆之有功。初，庆之尝梦引卤簿入厕中，庆之甚恶入厕之鄙。时有善占梦者为解之，曰："君必大富贵，然未在旦夕。"问其故，答云："卤簿故是富贵，容厕中所谓后帝也。知君富贵不在今主。"及中兴之功，自五校至是而登三事。</p>
<p>　　又曰：宋刘韫字彦文，历湘、雍二州刺史。令画工图卤簿羽仪，常自披玩，以示蔡兴宗。兴鬃绅不知，指韫所画形，云："是谁？"韫曰："是我也。"其庸如此。</p>
<p>　　又曰：颜延之子竣既贵重，权倾一朝。凡所资供，延之一无所授，器服不改，居宅如旧。常乘羸牛车，逢竣卤簿即屏住道侧。</p>
<p>　　又曰：文帝镇江陵，王华为西中郎主簿、咨议参军。文帝未亲政事，悉委司马张劭。华性尚物，不欲人在己前。劭性豪，每行来常引夹毂。华出入乘牛车，从者不过两三人，以矫之，常相逢，华阳若不知是。劭谓左右曰："此卤簿甚盛，必是殿下。"乃下，牵车立於道侧，及劭至，乃惊。</p>
<p>　　《齐书》曰：虞悰迁太子右率。永明八年，大水，百官戎服救太庙。悰朱衣乘车卤簿，於宣阳门外入行马内驱逐入，被奏见原。</p>
<p>　　又曰：陈显达，建武世心怀不安，深自贬退，车乘朽故，道从卤簿皆用羸小。</p>
<p>　　《梁书》曰：朱异起宅东陂，穷彩功，晚日丽来下，酣饮其中。每迫曛黄，虑台门将阖，乃引其卤簿自宅至城，使捉城门，停留管籥。</p>
<p>　　又曰：吕僧珍为兖州刺史，娣適于氏，住市西小屋，临路，与列肆杂。僧珍常导从卤簿到其宅，不以为耻。</p>
<p>　　《南史》：王僧孺为尚书右丞。僧孺少孤贫，与母鬻纱为业。母尝携之至市，道遇中丞卤簿，驱迫坠沟。及是拜日，引驺清道，悲感不自胜。</p>
<p>　　《陈书》曰：长沙王叔坚与始兴王叔陵并招聚宾客，各争权宠，甚不平。每朝会，卤簿不肯为先后，必分道而趋，左右或争道而斗，至有死者。</p>
<p>　　《隋书》曰：晋氏卤簿、御史轺车行中道。</p>
<p>　　○班剑</p>
<p>　　《晋公卿礼秩》曰：诸公及开府位从公者，给虎贲二十人，持班剑。</p>
<p>　　《晋中兴书》曰：大和元年，诏曰："会稽王其以为丞相，给羽葆、鼓吹、班剑六十人。"</p>
<p>　　《宋书》曰：张敬儿加开府仪同。既得开府，又望班剑，语人曰："我车边犹少班阑物。"</p>
<p>　　又曰：大明元年制："大臣加班剑者，不入宫城门。"泰豫元年，班剑依旧入殿。</p>
<p>　　徐邈《奏议》曰：东宫班剑，议者不处数。案公卿故事，给虎贲二十人，持剑。安平献王加青盖、九旒、前后鼓吹，虎贲亦二十人。依准此数，东宫班剑当不过二十。</p>
<p>　　○棨戟</p>
<p>　　《汉书》曰：韩延寿在东郡殖羽葆、鼓车，功曹引车皆驾驷马、载戟，五骑为伍。</p>
<p>　　《东观汉记》曰：王郎遣谏议大夫杜威持节诣军门，上遣棨戟延迎，请入军。威称说实成帝遗体子与也。上曰："设使成帝复生，天下不可复得，况诈子与乎！"</p>
<p>　　又曰：建武元年，杜诗为侍御史，安集洛阳。时将军萧广放纵兵士，暴横民间。诗敕晓不改，遂格煞广，还以状闻，上召见，赐以棨戟。复使之河东，诛降逆贼杨异等。</p>
<p>　　《汉杂事》曰：奉车都尉窦固征匈奴，骑都尉秦彭副，令彭别屯。彭擅斩军司马，固奏彭不由督率，专贼煞人。公卿议皆以为固议是。公府掾郎躬以为彭得斩人。上曰："军正校尉一统督将，何以得专煞？"躬对曰："一统将者，谓在部曲也。今彭别将，军事至急，势不得关督。汉制假棨戟以当斧钺。"议者皆屈，上从之。</p>
<p>　　《吴志》曰：孙权拜诸葛恪抚越将军，领丹阳太守，棨戟武骑三百拜军令，作鼓吹、导引归家，时年三十二。</p>
<p>　　又曰：陆逊字伯言，少为孙权帐下右部督，授棨戟，督会稽、鄱阳、丹阳三郡。</p>
<p>　　《晋书》曰：羊祜在军，颇以畋渔废政。尝欲夜出，军司徐胤执棨当营门，曰："将军都督万里，安可轻出？今日胤死，创逝乃开尔！"祜改容谢之。此后稀出。</p>
<p>　　《宋书》曰：王昙首领骁骑将军。元嘉四年，车驾出北堂，使三更竟开广莫门。南台云："应须白兽幡、银字棨。"不肯开门。尚书左丞羊玄保奏免御史丞傅隆己下。昙首曰："既尾敕，又阙幡棨。虽称上旨，不异单刺。其不请白兽幡、银字棨，致开门不时。由尚书相承之失，亦合纠正。"上特无问，更立科条。</p>
<p>　　《唐书》曰：龙朔中，左卫大将军范阳郡公张延师，东夷都护俭弟也，与兄太仆卿大师、次兄俭同时三品，宅中棨戟齐列，时号"三戟张家"。</p>
<p>　　又曰：徐泗节度李愿奏请换戟。有司以官戟五年一换，私家不在限，诏以李晟旨韩之家，特许之。</p>
<p>　　又曰：吕諲为相，有司送戟至宅，諲释惨服以授之，时讥其失。</p>
<p>　　《襄阳记》曰：李衡字叔平，为丹阳太守。孙休加威远将军，授以棨戟。</p>
<p>　　《荆州先贤传》曰：罗献字令则，以泰始三年进位冠军，假节，增鼓吹、棨戟。</p>
<p>　　崔豹《古今注》曰：殳戟，前驱之器也。以木为之。后世僣伪，无复典刑，以赤油韬之赤，谓之油戟，亦曰棨戟。公王以下通以之前驱。</p>
<p>　　王昶《谢棨表》曰：复假臣棨，光荣照赫。非臣怯弱，所当荷授。</p>
<p>　　○节</p>
<p>　　《说文》曰：节，信也。象相合之形</p>
<p>　　《释名》曰：节者，号令赏罚之节也。</p>
<p>　　《后汉书注》曰：节所以为信，以竹为之，长八尺，以旄牛尾为眊三重。</p>
<p>　　《周礼·地官下·掌节》曰：掌守邦节而辩其用，以辅王命。(邦节者，镇圭、牙璋、穀圭也。王有命、则别其节之用，以授使者，辅王命，执以行为信。)守邦国者用玉节，守都鄙者用角节。(角，用犀角，其制未闻。)凡邦国之使节，山国用虎节，土国用人节，泽国用龙节，皆金也，以英荡辅之。(杜子春云：函器盛此节。或曰：英荡，书函也。)关门用符节，货贿用玺节，道路用旌节，皆有期以反命。(门关，司门、司关也。货贿者主通货。符节，宫中诸官府也。玺节者，今之印章也。旌节者，今使者所权也。)凡通达於天下者，必有节以传辅之。无节者有几则不达。</p>
<p>　　《礼记·玉藻》曰：凡君召以三节，二节以走，一节以趋。(节，所以明信辅君命也。使使召臣，急则持二，缓则持一。)</p>
<p>　　《传》曰：宋襄夫人，襄王之娣也。昭公不礼焉。(昭公适祖母。)夫人因戴氏之族(华东皇皆族戴。)以煞襄王之孙孔叔、公孙锺离及大司马公子卬，皆昭公党也。司马握节以死，故书以官。(节，国之符信也。握之以死，示不废命。)</p>
<p>　　《公羊传·哀公》曰：齐景公谓陈乞曰："吾欲立舍，何如？"陈乞曰："君欲立，请立之。"阳生谓陈乞曰："闻子将不立我也。"陈乞曰："夫千乘之主将废正而立不正，必煞正者。吾不立子者，所以生也。"与之玉节而走之。(节，信也。折玉与阳生，留其半为后，当迎之合以信，防称矫也。)景公死而舍立，陈乞使人酉恤生。</p>
<p>　　《史记》曰：袁盎使吴，吴王囚之。盎解节毛怀之，遂归报吴楚己破。</p>
<p>　　《汉书》曰：刘章己煞吕产。帝令谒者持节劳章，章欲夺节，谒者不肯。章乃从与载，因节信持斩长乐卫尉吕更始。(因谒者所持之节，用为信。)还入北军，复报太尉勃。勃贺章曰："所患独产，今己诛，天下定矣。"</p>
<p>　　又曰：吴王反。周丘者，下邳人，亡命於吴，酤酒无行。王薄不任，周丘乃上说王曰："臣以无能，不得待罪行间，臣非敢求有所将也，愿请王以一汉节，必有以报。"王乃与之。周丘得节，夜持入下邳，至传舍，召令斩之。遂召昆弟所善豪吏，一夜得三万人。</p>
<p>　　又《西域传》曰：初，公主侍者冯嫽(音缭)能史书习事，常持节为公主使，行赏赐於城郭。诸国敬信之，号曰"冯大夫"。</p>
<p>　　又曰：苏武使匈奴，单于乃徙武北海上。武仗节牧羊，卧起操持，节毛尽落。</p>
<p>　　又曰：戾太子诛江充。初，汉节纯赤。以太子持赤节，故更为黄毛加上以相别。</p>
<p>　　又曰：拯喂使月氏，匈奴得之，谓曰："吾欲使越，汉肯听我乎？"留骞十馀岁，予妻有子，然骞持汉节不失。</p>
<p>　　又曰：诸葛丰字少季，为司隶校尉，刺举无所避。侍中许章以外属贵幸，宾客犯事，与章相连。丰案劾章，欲奏其事，適逢许侍中私出。丰驻车举节诏章曰："下！"欲收之。章驰车去，丰追之。许因得入宫门，自归奏。於是收丰节。司隶去节自丰始也。</p>
<p>　　又《南越传》曰：遣韩千秋入越，越以兵击千秋等，灭之，函封汉节置塞上，好为慢辞谢罪。</p>
<p>　　又《匈奴传》曰：汉使王乌等窥匈奴。匈奴曰："汉使不去节，不以墨黥其面，不得入穹庐。"王乌，北地人，习胡俗，去其节，黥面入穹庐。单于爱之。</p>
<p>　　又曰：王莽篡位，皇孙功崇公宗被诛。宗娣妨为卫将军王兴夫人，祝诅姑煞婢以绝口，事发觉，事连及司命孔仁妻，亦自煞。仁见莽，免冠谢。莽使尚书劾仁"乘乾车、驾坤马，左苍龙，右白虎，前朱鸟，后玄武，右仗威节，左负威斗，号曰赤星。非以骄，仁乃以尊新室之威命也。仁擅免天文冠，大不敬。"有诏勿劾，更易新冠。其怪如此。</p>
<p>　　荀悦《汉记》曰：征和二年，长安扰乱，言太子反。任安授太子节，怀二心，腰斩。</p>
<p>　　《续汉书》曰：鲍永为更始大将，将兵安集河东。赤眉害更始，三辅道绝。世祖即位，遣谏议大夫储大伯持节征永，永疑为不审，收系大伯，封节传舍壁中。遣人持至长安，知更始审亡，即发丧出降。</p>
<p>　　《东观汉记》曰：光武拜岑彭为刺奸大将军，督察营众，授以常所持节，从平河北。</p>
<p>　　又曰：郭丹为更始谏议大夫。更始败，诸将军悉归上，普获封爵。丹无所归节传，以敝布缠裹节合如担，昼伏夜行，诣更始妻子，奉还节传，因归乡里。</p>
<p>　　又曰：永平中，遣郑众北使匈奴。众因上言："臣前奉使，不为匈奴拜。单于恚恨，遣兵围臣。今复衔命，必见凌折。臣诚不忍持大汉节对毡裘独拜，如今匈奴遂能服臣，将有损大汉之强。"上不听。</p>
<p>　　又曰：温序字次房，迁护羌校尉，为隗嚣别将荀宇所拘劫。序素气力大，怒叱宇等曰："虏何敢胁迫汉！"因以节挝煞数人。宇曰："此义士，可赐以剑。"序授剑，衔须於口，顾左右，曰："既为贼所迫煞，无令须污地。"遂伏剑而死。</p>
<p>　　张璠《汉记》曰：董卓谓袁绍曰："刘氏种不足复遗。"绍勃然曰："天下健者，岂惟董公？"横刀长揖，径出，悬节於东门而奔冀州。</p>
<p>　　《献帝春秋》曰：太傅司马日磾假阶森抚州郡，袁术在寿春，借节观之，因夺不还。日磾失节，忧恚而死。</p>
<p>　　《魏书》曰：镇北将军刘静卒，朝廷以许允代静。己授节传，出止外舍，大将军与允书曰："镇北虽少事而都典一方，念足下震华鼓、建朱节，历本州，此所谓着绣昼行也。"允心甚悦。</p>
<p>　　又曰：桓范，黄初中为洛阳典农中郎将，使持节都督青徐诸军事，治下邳。与徐州刺史刍歧争屋，引节欲斩歧，为歧奏不直，坐免。</p>
<p>　　《吴书》曰：娄圭字子伯，初依刘表，后归曹公。曹公向荆州，表子琮降，以节迎曹公，诸将皆疑。曹公以问子伯，子伯曰："天下扰攘，皆贪王命以自重。今以节来，必至诚。"公善之。</p>
<p>　　《晋书》曰：石苞迁徐州刺史。文帝之败於东关也，苞独全军而返，帝指所持节，谓苞曰："恨不以此授卿，以究大事。"</p>
<p>　　又曰：京师危逼，王澄率众军将赴国难，而飘风折其节柱。</p>
<p>　　又曰：何无忌自豫章拒卢循，军败，握节授害。</p>
<p>　　王隐《晋书》曰：段匹磾降石勒，常着朝服，持晋节。勒亦不问。</p>
<p>　　《晋中兴书》曰：广州人背刺史郭讷迎王机，遂入广州。讷乃持节出，机就讷求节。讷曰："昔苏武不失节，人以为美。今宁可以与贼乎？义不可得相与，自可遣兵来取之。"机惭而止。</p>
<p>　　又曰：王机篡广州，惧王敦来讨。杜弢在郁林，与机结好，机劝〈弓皮〉取交州。〈弓皮〉至，机执节曰："节当相与迭持，何可独捉？"机遂以节与〈弓皮〉。后并为陶侃所煞。</p>
<p>　　《晋永昌起居注》曰：元帝使司空王导距王敦，诏曰："以吾征东时节给司空。"</p>
<p>　　《晋令》曰：使信节皆鸟书之。</p>
<p>　　《唐书》曰：颖王璬为剑南节度大使，时玄宗将幸蜀。璬赴藩卒遽不遑授节。或曰："假大槊油囊蒙之。"璬曰："但为真王，何用假节？"</p>
<p>　　《汉武内传》曰：西王母降殿前，有五十大仙童执彩旄之节。</p>
<p>　　《俗说》曰：殷伯悌为何无忌参军，宰砂阳与何共樗蒲，得何百便住，何守请求赎决，不听。何大怒，骂殷曰："戆子敢尔，取节来！"殷犹傲然谓何曰："朝廷授将军三千羸兵、狗头节以威蛮獠，乃复拟议国士，异事！"何便令百人收殷付狱中兵，歌啸自若，经一日遂置恚。</p>
</div>
</div>
<div class="bookvmiddle">
<a href="/guwen/bookv_15531.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15533.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
