
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·妇人方上·下乳第九_古诗文网
</title>
<meta content="（方二十一首）钟乳汤　　治妇人乳无汁方。石钟乳 硝石（一用滑石） 白石脂（各六铢） 通草（十二铢） 桔梗（半两、切）上五味 咀，以水五升煮三沸，三上三下，去滓，纳硝石，令烊，分服。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12657.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>妇人方上·下乳第九</b></span>
<a href="javascript:PlayBookv(12657)" style="margin-left:5px;"><img alt="" height="16" id="speakerimgBookv12657" src="/img/speaker.png" width="16"/></a>
<span id="bookvPlay12657" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（方二十一首）</span></p>
<p>　<strong>　钟乳汤<br/></strong>　　治妇人乳无汁方。</p>
<p>　　石钟乳 硝石（一用滑石） 白石脂（各六铢） 通草（十二铢） 桔梗（半两、切）</p>
<p>　　上五味 咀，以水五升煮三沸，三上三下，去滓，纳硝石，令烊，分服。</p>
<p>　　<strong>又方</strong> 石钟乳 通草（各等分）</p>
<p>　　上二味为末，粥饮服方寸匕，日三。后可兼养两儿。（通草横心者是，勿取羊桃根色黄无益）</p>
<p>　　一方二味，酒五升，渍一宿，明旦煮沸，去滓，服一升，日三，夏冷服，冬温服。</p>
<p>　　<strong>又方</strong> 石钟乳（四两） 甘草（二两，一方不用） 漏芦（三两） 通草 栝蒌根（各五两）</p>
<p>　　上五味 咀，以水一斗，煮取三升，分三服。（一云用栝蒌实一枚）</p>
<p>　　<strong>又方 </strong>石钟乳 通草（各一两） 漏芦（半两） 桂心 甘草 栝蒌根（各六铢）</p>
<p>　　上六味治下筛，酒服方寸匕，日三，最验。</p>
<p>　　<strong>又方</strong> 石钟乳 漏芦（各二两）</p>
<p>　　上二味，治下筛，饮服方寸匕，即下。</p>
<p>　　<strong>漏芦汤<br/></strong>　　治同前。</p>
<p>　　漏芦 通草（各二两） 石钟乳（一两） 黍米（一升）</p>
<p>　　上四味 咀，米宿渍揩挞，取汁三升，煮药三沸，去滓。作饮饮之，日三。</p>
<p>　　<strong>漏芦散<br/></strong>　　治同前。</p>
<p>　　漏芦（半两） 石钟乳 栝蒌根（各一两） 蛴螬（三合）</p>
<p>　　上四味治下筛，先食糖水，服方寸匕，日三。</p>
<p>　　<strong>单行石膏汤<br/></strong>　　治同前。</p>
<p>　　石膏四两研细，以水二升，煮三沸，稍稍服，一日令尽。</p>
<p>　<strong>　麦门冬散<br/></strong>　　治同前。</p>
<p>　　麦门冬 石钟乳 通草 理石上四味各等分，治下筛，先食，酒服方寸匕，日三。</p>
<p>　<strong>　又方</strong> 麦门冬 通草 理石 石钟乳 土瓜根 大枣 蛴螬上七味等分，治下筛，食毕用酒服方寸匕，日三。</p>
<p>　　<strong>又方</strong> 母猪蹄一具，粗切，以水二斗熟煮，得五六升汁饮之，不出更作。</p>
<p>　　<strong>又方</strong> 猪蹄（二枚，熟炙，捶碎） 通草（八两，切细）</p>
<p>　　上二味以清酒一斗浸之，稍稍饮之，不出更作。（《外台》猪蹄不炙，以水一斗煮，取四升入酒，四升更煮，饮之。）</p>
<p>　　<strong>又方</strong> 栝蒌根切一升，酒四升，煮三沸，去滓，分三服。</p>
<p>　　<strong>又方</strong> 栝蒌根 漏芦（各三两） 石钟乳（四两） 白头翁（一两） 滑石 通草（各二两）</p>
<p>　　上六味，治下筛，以酒服方寸匕，日三。</p>
<p>　<strong>　又方</strong> 取栝蒌子尚青色大者一枚熟捣，以白酒一斗，煮取四升，去滓，温服一升，日三。</p>
<p>　　黄色小者用二枚亦好。</p>
<p>　　<strong>又方</strong> 土瓜根治下筛，服半钱匕，日三。乳如流水。</p>
<p>　　<strong>单行鬼箭汤<br/></strong>　　治同前。</p>
<p>　　鬼箭五两，以水六升，煮取四升，每服八合，日三。亦可烧作灰，水服方寸匕，日三。</p>
<p>　　<strong>甘草散<br/></strong>　　治同前。</p>
<p>　　甘草（一两） 通草（三十铢） 石钟乳（三十铢） 云母（二两半） 屋上散草（二把，烧成灰）</p>
<p>　　上五味治下筛，食后温漏芦汤服方寸匕，日三，乳下止。</p>
<p>　　<strong>又方</strong> 烧死鼠作屑，酒服方寸匕，日三，立下，勿令知。</p>
<p>　　<strong>又方</strong> 烧鲤鱼头为末，酒服三指撮。</p>
<p>　　<strong>鲫鱼汤<br/></strong>　　下乳汁方。</p>
<p>　　鲫鱼（一尾，长七寸） 猪肪（半斤，切） 漏芦 石钟乳（各八两）</p>
<p>　　上四味，切猪肪，鱼不须洗治，以清酒一斗二升合煮，鱼熟药成，绞去滓，适寒温，分五服。其间相去须臾，一饮令药力相及为佳，乳即下。</p>
</div>
</div>
<div class="bookvmiddle">
<a href="/guwen/bookv_12656.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12658.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
