
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·宝玩部·玩器_古诗文网
</title>
<meta content="柴窑柴世宗时，所进御者，其色碧翠，赛过宝石，得其片屑，以为网圈，即为奇宝。定窑有白定、花定，制极质朴，其色呆白，毫无火气。汝窑宋以定州白瓷有芒不堪用，遂命于汝州造青色诸器，冠绝邓、" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19254.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>宝玩部·玩器</b></span>
<a href="javascript:PlayBookv(19254)" style="margin-left:5px;"><img alt="" height="16" id="speakerimgBookv19254" src="/img/speaker.png" width="16"/></a>
<span id="bookvPlay19254" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　<strong>　柴窑</strong></p>
<p>　　柴世宗时，所进御者，其色碧翠，赛过宝石，得其片屑，以为网圈，即为奇宝。</p>
<p>　　<strong>定窑</strong></p>
<p>　　有白定、花定，制极质朴，其色呆白，毫无火气。</p>
<p>　　<strong>汝窑</strong></p>
<p>　　宋以定州白瓷有芒不堪用，遂命于汝州造青色诸器，冠绝邓、耀二州。</p>
<p>　　<strong>哥窑</strong></p>
<p>　　宋时处州章生一与弟章生二，皆作窑器。哥窑比弟窑色稍白，而断纹多，号白级碎，曰哥窑，为世所珍。</p>
<p>　　<strong>官窑</strong></p>
<p>　　宋政和间，汴京置窑，章生二造青色，纯粹如玉，虽亚于汝，亦为世所珍。</p>
<p>　　<strong>钧州窑</strong></p>
<p>　　器稍大，具诸色，光采太露，多为花缸、花盆。</p>
<p>　　<strong>内窑</strong></p>
<p>　　宋郁成章为提举，于汴京修内司置窑，造模范，极精细，色莹澈，不下官窑。</p>
<p>　　<strong>青田核</strong></p>
<p>　　《鸡跖集》；乌孙国有青田核，莫知其木与实，而核如瓠，可容五、六升，以之盛水，俄而成酒。刘章曾得二焉，集宾设之，一核才尽，一核又熟，可供二十客，名曰青田壶。</p>
<p>　　<strong>金银酒器</strong></p>
<p>　　李适之有蓬莱盏、海山螺、瓠子卮、幔卷荷、金蕉叶、玉蟾儿，俱属鬼工。</p>
<p>　　<strong>金叵罗</strong></p>
<p>　　李白诗：“葡萄酒，金叵罗，吴姬十五醉马驮。”</p>
<p>　　<strong>银凿落</strong></p>
<p>　　韩公联句：“泽发解兜鍪，酡颜倾凿落。”白乐天诗：“金屑琵琶槽，银含凿落盏。”</p>
<p>　　<strong>婪尾杯</strong></p>
<p>　　宋景诗云：“迎新送旧只如此，且尽灯前婪尾杯。”又乐天诗：“三杯蓝尾酒。”改“婪尾”为“蓝尾”耳。</p>
<p>　　<strong>高丽席</strong></p>
<p>　　不甚阔大，长一丈有余，花纹极精，坚紧不坏。</p>
<p>　　<strong>韭叶簟</strong></p>
<p>　　蕲州出美竹，制梅花笛、韭叶簟。白乐天诗：“笛愁春梦梅花里，簟冷秋生韭叶中。”</p>
<p>　　<strong>博山炉</strong></p>
<p>　　《初学记》：丁谖作九层博山炉，镂以奇禽怪兽，自然能动。山谷诗：“博山香霭鹧鹕斑。”</p>
<p>　　<strong>偏提</strong></p>
<p>　　元和间，酌酒壶谓之注子。后仇士良恶其名同“郑注”，乃去其柄安系，名曰偏提。</p>
<p>　　<strong>三代铜</strong></p>
<p>　　花觚入土千年，青绿彻骨，以细腰美人觚为第一，有全花、半花，花纹全者身段瘦小，价至数百。山陕出土者，为商彝、周鼎；河南出土者，为汉器，以其地有舄卤，铜质剥削，不甚贵，故铜器有河南、陕西之别。</p>
<p>　　<strong>灵壁石</strong></p>
<p>　　米元章守涟水，地接灵壁，蓄石甚富，一一品目，入玩则终日不出。杨次公为廉访，规之曰：“朝廷以千里郡付公，那得终日弄石！”米径前，于左袖中取一石，嵌空玲珑，峰峦洞穴皆具，色极青润，宛转翻落，以云杨曰：“此石何如？”杨殊不顾，乃纳之袖。又出一石，叠峰层峦，奇巧又胜，又纳之袖。最后出一石，尽天画视镂之巧，顾杨曰：“如此那得不爱？”杨忽曰：“非独公爱，我亦爱也！”即就米手攫得之，径登车去。</p>
<p>　　<strong>无锡瓷壶</strong></p>
<p>　　以龚春为上，时大彬次之，甚规格大略粗蠢，细泥精巧，皆是后人所溷。</p>
<p>　　<strong>成窑</strong></p>
<p>　　大明成化年所制。有五彩鸡缸，淡青花诸器茶瓯酒杯，俱享重价。</p>
<p>　　<strong>宣窑</strong></p>
<p>　　大明宣德年制。青花纯白，俱踞绝顶，有鸡皮纹可辨。醮坛茶杯，有值一两一只者，有酒字枣汤、姜汤等类者稍贱。</p>
<p>　　<strong>靖窑</strong></p>
<p>　　大明嘉靖所制。青花白地，世无其比。</p>
<p>　　<strong>万历初窑</strong></p>
<p>　　万历之官窑，以初年为上，虽退器无不精妙，民间珍之。</p>
<p>　　<strong>厂盒</strong></p>
<p>　　古延厂，永乐年间所造，重枝叠叶，坚若珊瑚，稍带沉色。新厂宣德年间所造，雕镂极细，色若朱砂，鲜艳无比，有蒸饼式、甘蔗节二种，愈小愈妙，享价极重。</p>
<p>　　<strong>宣铜</strong></p>
<p>　　宣德年间三殿火灾，金银铜熔作一块，堆垛如山。宣宗发内库所藏古窑器，对临其款，铸为香炉、花瓶之类，妙绝古今，传为世宝。</p>
<p>　　<strong>倭漆</strong></p>
<p>　　漆器之妙，无过日本。宣德皇帝差杨瑄往日本教习数年，精其技艺。故宣德漆器比日本等精。</p>
<p>　　<strong>宣铁</strong></p>
<p>　　宣德制铁琴、铁笛、铁箫，其声清，非竹木所及。</p>
<p>　　<strong>照世杯</strong></p>
<p>　　洪武初，帖木儿遣使奉表，有“钦仰圣心，如照世杯”之语。或曰其国旧传有杯，光明洞彻，照之可知世事，故云。</p>
<p>　　<strong>嘉兴锡壶</strong></p>
<p>　　所制精工，以黄元吉为上，归懋德次之。初年价钱极贵，后渐轻微。</p>
<p>　　<strong>螺钿器皿</strong></p>
<p>　　嵌镶螺钿梳匣、印箱，以周柱为上，花色娇艳，与时花无异。其螺钿杯箸等皿，无不巧妙。</p>
<p>　　<strong>竹器</strong></p>
<p>　　南京所制竹器，以濮仲谦为第一，其所雕琢，必以竹根错节盘结怪异者，方肯动手，时人得其一款物，甚珍重之。又有以斑竹为椅桌等物者，以姜姓第一，因有姜竹之称。</p>
<p>　　<strong>夹纱对象</strong></p>
<p>　　赵士元制夹纱及夹纱帏屏，其所劂翎毛花卉，颜色鲜明，毛羽生动，妙不可言，扇扇是黄荃、吕纪得意名画。</p>
</div>
</div>
<div class="bookvmiddle">
<a href="/guwen/bookv_19253.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19255.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
