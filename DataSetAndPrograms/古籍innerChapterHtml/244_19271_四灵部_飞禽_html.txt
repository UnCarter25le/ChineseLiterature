
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·四灵部·飞禽_古诗文网
</title>
<meta content="鸟社大禹即位十年，东巡狩，崩于会稽，因而葬之。有鸟来为之耘，春拔草根，秋啄芜秽，谓之鸟社。县官禁民不得妄害此鸟，犯则无赦。精卫鸟炎帝女溺死渤海中，化为精卫鸟，日衔西山木石，以填渤，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19271.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>四灵部·飞禽</b></span>
<a href="javascript:PlayBookv(19271)" style="margin-left:5px;"><img alt="" height="16" id="speakerimgBookv19271" src="/img/speaker.png" width="16"/></a>
<span id="bookvPlay19271" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>鸟社</strong></p>
<p>　　大禹即位十年，东巡狩，崩于会稽，因而葬之。有鸟来为之耘，春拔草根，秋啄芜秽，谓之鸟社。县官禁民不得妄害此鸟，犯则无赦。</p>
<p>　　<strong>精卫鸟</strong></p>
<p>　　炎帝女溺死渤海中，化为精卫鸟，日衔西山木石，以填渤，至死不倦。</p>
<p>　　<strong>凤</strong></p>
<p>　　《论语谶》曰：“凤有六象九苞。”六象者，头象天，目象日，背象月，翼象风，足象地，尾象纬。九苞者，口包命，心合度，耳聪达，舌诎伸，色光彩，冠矩朱，距锐钩，音激扬，腹文户。行鸣曰归嬉，止鸣曰提扶，夜鸣曰善哉，晨鸣曰贺世，飞鸣曰郎都，食惟梧桐竹实。故子欲居九夷，从凤嬉。</p>
<p>　　<strong>鸾</strong></p>
<p>　　瑞鸟也。张华注曰：鸾者，凤凰之亚，始生类凤，久则五彩变易，其音如铃。周之文物大备，法车之上缀以大铃，和鸾声也，故改为鸾驾。</p>
<p>　　<strong>像凤</strong></p>
<p>　　太史令蔡衡曰：凡像凤者有五色，多赤者凤，多青者鸾，多黄者鹓雏，多紫者鸑鷟，多白者鹄。此鸟多青，乃鸾，非凤也。</p>
<p>　　<strong>迦陵鸟</strong></p>
<p>　　鸣清越如笙箫，妙合宫商，能为百虫之音。《椤严经》云：“迦陵仙音，遍十方界。”</p>
<p>　　<strong>毕方鸟</strong></p>
<p>　　《山海经》：章峨之山，有鸟，状如鹤，一足，赤文青质而白喙，名曰“毕方”。其鸣自叫。见则邑有讹火。</p>
<p>　　<strong>鸾影</strong></p>
<p>　　宋范泰《鸾诗序》：昔罽宾王结罝峻卵之山，获一鸾，三年不鸣。其夫人曰：“尝闻鸟见其类则鸣，可不悬镜以照之？”王从其言。鸾观影悲鸣，冲霄一奋而绝。嗟乎慈禽！何情之深也。鸾血作胶，以续弓弩、琴瑟之弦。</p>
<p>　　<strong>吐绶鸡</strong></p>
<p>　　形状、毛色俱如大鸡。天睛淑景，颔下吐绶，方一尺，金碧晃曜，花纹如蜀锦，中有一字，乃篆文“寿”字，阴晦则不吐。一名“寿字鸡”，一名“锦带功曹”。</p>
<p>　　<strong>孔雀</strong></p>
<p>　　自爱其尾，遇芳时好景，闻鼓吹则舒张翅尾，盼睐而舞。性妒忌，见妇女盛服，必奔逐啄之。山栖时，先择贮尾之地，然后置身。欲生捕之者，候雨甚，往擒之。尾沾雨而重，人虽至，犹爱尾，不敢轻动也。</p>
<p>　<strong>　杜鹃</strong></p>
<p>　　蜀有王曰杜宇，禅位于鳖灵，隐于西山，死，化为杜鹃。蜀人闻其鸣，则思之，故曰“望帝”。又曰杜鹃生子寄于他巢，百鸟为饲之。</p>
<p>　　<strong>鸿鹄六翮</strong></p>
<p>　　刘向曰：“今夫鸿鹄高飞冲天，然其所恃者六翮耳。”夫腹下之毳，背上之毛，（扌曾）去一把，飞不为高下。</p>
<p>　　<strong>号寒虫</strong></p>
<p>　　五台山有鸟，名号寒虫。四足，有肉翅不能飞，其粪即五灵脂也。当盛暑时，文采绚烂，乃自鸣曰：“凤凰不如我。”至冬，毛尽脱落，自鸣曰：“得过且过。”</p>
<p>　　<strong>秦吉了</strong></p>
<p>　　岭南灵鸟。一名“了哥”。形似鸜鹆，黑色，两肩独黄，顶毛有缝，如人分发，耳聪心慧，舌巧能言。有夷人以数万钱买去，吉了曰：“我汉禽不入胡地！”遂惊死。</p>
<p>　　<strong>变化</strong></p>
<p>　　《月令》：三月，田鼠化为鴽，八月鴽化为田鼠。二物交化，即今所谓鹌鹑也。二月鹰化为鸠，八月鸠化为鹰，亦交化也。</p>
<p>　　<strong>赤乌</strong></p>
<p>　　周武王伐纣，渡孟津，有火自上而下，至王屋，流化为乌，其色赤，其声丑。</p>
<p>　　<strong>布谷</strong></p>
<p>　　即斑鸠。杜诗：“布谷催春种。”张华曰：农事方起，此鸟飞鸣于桑间，若云谷可布种也。又其声曰：“家家撒谷。”又云：“脱却破裤。”因其声之相似也。</p>
<p>　　<strong>蟁母</strong></p>
<p>　　大如鸡，黑色，生南方池泽葭芦中，其声如人呕吐，每一鸣，口中吐出蚊虫一二升。</p>
<p>　　<strong>稚子</strong></p>
<p>　　一名“竹团”。喜食笋，善匿，不使人见。故杜诗有“笋根稚子无人见”之句。</p>
<p>　　<strong>鹢</strong></p>
<p>　　水鸟，能厌水神，故画于舟首，舟名“彩鹢”。</p>
<p>　　<strong>捕鹯</strong></p>
<p>　　魏公子无忌，方与客饮。有鹯击鸠，走逃于公子案下，鹯追击，杀于公子之前。公子耻之，即使人多设罻罗，得鹯数十匹，责让以杀鸠之罪，曰：“杀鸠者死！”一鹯低头，不敢仰视；余皆鼓翅自鸣。公子乃杀低头者，余尽释之。</p>
<p>　　<strong>鹁鸽井</strong></p>
<p>　　汉高祖庙，临城鹁鸽井旁，记云：“沛公避难井中，有双鸽集井中，追者不疑，得脱。”</p>
<p>　　<strong>雪衣娘</strong></p>
<p>　　唐明皇时，岭南进白鹦鹉，聪慧能言，上呼之为“雪衣娘”。上每与诸王及贵妃博戏，稍不胜，左右呼雪衣娘，即飞入局中，以乱其行列。一日语曰：“昨夜梦为鸷所搏。”已而，果为鹰毙，瘗之苑中，号“鹦鹉冢”。唐李繁曰：“东都有人养鹦鹉，以甚慧，施于僧。僧教之能诵经，往往架上不言不动。问其故，对曰：“身心俱不动，为求无上道。”及其死，焚之，有舍利。</p>
<p>　　<strong>白鹇</strong></p>
<p>　　宋帝昺驻跸厓州山，为元兵所追，丞相陆秀夫抱帝赴海死。时御舟一白鹇，奋击哀鸣，堕水以殉。</p>
<p>　　<strong>鹁鸽诗</strong></p>
<p>　　宋高宗好养鸽，躬自飞放。有士人题诗云：“鹁鸽飞腾绕帝都，朝收暮放费工夫。何如养个南来雁，沙漠能传二帝书。”帝闻之，召见士人，即命补官。</p>
<p>　　<strong>长鸣鸡</strong></p>
<p>　　宋处宗尝买一长鸣鸡，着窗间。后鸡作人语，与处宗谈论，终日不辍。处宗因此学业大进。</p>
<p>　　<strong>宋厨鸡蛋</strong></p>
<p>　　宋文帝尚食厨备御膳，烹鸡子，忽闻鼎内有声极微，乃群卵呼观世音，凄怆之甚。监宰以闻。帝往验之，果然，叹曰：“吾不知佛道神力乃能若是！”敕自今不得用鸡子，并除宰割。</p>
<p>　　<strong>雁书</strong></p>
<p>　　苏武使匈奴，留武于海上牧羝。汉使求之，匈奴诡言武死。常惠教使者曰：“天子在上林射雁，雁足上系帛书，言武在某泽中。”单于惊谢，乃遣武还。《礼记》：“鸿雁来宾。”先至为主，后至为宾。</p>
<p>　　<strong>孤雁</strong></p>
<p>　　张华曰：雁夜栖川泽中，千百成群，必使孤雁巡更，有警则哀鸣呼众。故师旷《禽经》曰：“群栖独警。”</p>
<p>　　<strong>飞奴</strong></p>
<p>　　张九龄家养群鸽，每与亲知书，系鸽足上，移之，呼为“飞奴”。</p>
<p>　　<strong>鸩毒</strong></p>
<p>　　《左传》：“宴安鸩毒，不可怀也。”鸩，毒鸟也，黑身赤目，食蝮蛇，以其毛历饮食则杀人。</p>
<p>　　<strong>周周鸟</strong></p>
<p>　　名周周。首重尾屈，将欲饮于河，则必颠，乃衔尾而饮。</p>
<p>　　<strong>金衣公子</strong></p>
<p>　　唐明皇游于禁宛，见黄莺羽毛鲜洁，因呼为“金衣公子”。</p>
<p>　　<strong>黄鹂</strong></p>
<p>　　戴颙春日携双柑斗酒，人问何之，答曰：“往听黄鹂声，此俗耳针砭，诗肠鼓吹。”</p>
<p>　　<strong>养木鸡</strong></p>
<p>　　《庄子》：渻子为宣王养斗鸡，十日而问之曰：“鸡可斗乎？”曰：“未也。犹虚憍而恃气。”十日又问之。曰：“几矣。鸡有鸣者，已无变矣，望之似木鸡矣，其德全矣。异鸡无敢应者，反走矣。”</p>
<p>　　<strong>季郈斗鸡</strong></p>
<p>　　《左传》：季郈之斗鸡，季氏介其羽，郈氏为之金距。刘孝威诗：“翅中含白芥，距外曜金芒。”</p>
<p>　　<strong>乘轩鹤</strong></p>
<p>　　卫懿公好鹤，鹤有乘轩者，及狄人伐卫，受甲者皆曰：“鹤有禄位，何不使战。”是以卫亡。</p>
<p>　　<strong>翮成纵去</strong></p>
<p>　　僧支道林好鹤。有遗以双鹤者，林铩其羽，鹤反顾懊惜。林曰：“鹤有凌霄之志，何肯为人耳目近玩！”养令翮成，置使飞去。</p>
<p>　　<strong>羊公鹤</strong></p>
<p>　　昔羊叔子有鹤善舞，尝向客称之。客试使驱来，（氃去立改上宀下艹）氋而不肯舞。故比人之名而不实。</p>
<p>　　<strong>斥鷃笑鹏</strong></p>
<p>　　《庄子》：穷发之北，有鸟名鹏，抟扶摇而上者九万里，且适南冥，斥鷃笑之曰：“彼且奚适也？我腾跃而上，不过数仞而下，翱翔蓬蒿之间，此亦飞之至也。而彼且奚适也？”</p>
<p>　　<strong>打鸭惊鸯</strong></p>
<p>　　吕士隆知宣州，好笞官妓。适杭州一妓到，士隆喜之。一日群妓小过，士隆欲笞之。妓曰：“不敢辞责，但恐杭妓不安耳。”士隆赦之。梅圣俞作打鸭诗：“莫打鸭，惊鸳鸯，鸳鸯新向池中落，不比孤州老鸹鸧。”</p>
<p>　　<strong>乌</strong></p>
<p>　　燕太子丹质于秦，秦遇之无礼，欲归。秦王不听，谬言曰：“令乌白头马生角，乃可归。”丹仰天叹息，乌即兴白，马为生角，秦王不得已而遣之。</p>
<p>　　<strong>乌伤颜</strong></p>
<p>　　乌纯孝，父亡，负土筑墓，群乌衔土助之，其吻皆伤，因以名县。《唐雅》曰：“纯黑而反哺者谓之乌，小而腹下白，不能反哺者谓之鸦。”</p>
<p>　　<strong>燕居旧巢</strong></p>
<p>　　武瓘诗：“花开蝶满枝，花谢蝶还希。惟有旧巢燕，主人贫亦归。”又唐诗：“旧时王谢堂前燕，飞入寻常百姓家。”</p>
<p>　　<strong>斗鸭</strong></p>
<p>　　陆龟蒙有斗鸭阑。一日，驿使过焉，挟弹毙其尤者。陆曰：“此鸭善人言，欲进上，奈何毙之！”使者尽以囊中金窒其口，徐问人语之状，陆曰：“能自呼其名耳。”使者愤且笑，拂袖上马，陆还其金，曰：“吾戏耳。”</p>
<p>　　<strong>孝鹅</strong></p>
<p>　　唐天宝末，长兴沉氏畜一母鹅，将死，其雏悲鸣，不复食；母死，啄败荐覆之，又衔刍草列前，若祭状，向天长号而死。沉氏异之，埋于蒋湾，名“孝鹅冢”。</p>
<p>　　<strong>蔡确鹦鹉</strong></p>
<p>　　蔡确贬新州，有侍姬名琵琶，所蓄鹦鹉甚慧，每为确呼琵琶，及琵琶死，鹦鹉犹呼其名。确赋诗伤之。</p>
<p>　　<strong>雁丘</strong></p>
<p>　　金元好问过阳曲，见一猎者云：“捕得二雁，内一死，一脱网去，空中哀鸣良久，投地亦死。”好问遂以金赎二雁，瘗之汾水滨，垒土为丘。今为雁丘。</p>
<p>　　<strong>见弹求鸮</strong></p>
<p>　　《庄子》：长梧子曰：“汝亦太早计，见卵而求时夜，见弹而求炙鸮。”</p>
<p>　　<strong>燕巢于幕</strong></p>
<p>　　季札如晋，将宿于戚，闻钟声曰：“夫子之在此也，犹燕之巢于幕上，而可以乐乎？”《吕氏春秋》：燕雀处堂，母子相爱，突厥栋焚，燕雀不知。</p>
<p>　　<strong>禽经</strong></p>
<p>　　金得伯劳之血则昏，铁得鷿鷉之膏则莹，石得鹊髓则化，银得雉粪则枯。翡翠粉金，鵁鶄厌火。</p>
<p>　　<strong>风雨霜露</strong></p>
<p>　　《禽经》云：风翔则风。风，鸢也。雨舞则雨。雨，商羊也。霜飞则霜。霜，鹔鹴也。露翥则露。露，鹤也。又云：以豚谶风，以鼍谶雨。豚，江豚也。鹊知风，蚁知雨。</p>
<p>　　<strong>禽智</strong></p>
<p>　　陈所敏云：鸂鶒能水，故水宿之物莫能害。啄木遇蠹穴，能以嘴画字成符，蠹虫自出。鹤能步罡，蛇不敢动。鸦有隐巢，故鸷鸟不能见。燕衔泥常避戊己，故巢不倾。鹳有长水石，能于巢中养鱼，而水不涸。燕恶艾，雀欲夺其巢，即衔艾置巢中，燕遂避去。此皆禽之有智者也。</p>
<p>　　<strong>大鸟悲鸣</strong></p>
<p>　　杨震将葬，先葬数日，有大鸟高丈余，集震丧次悲鸣，葬毕方去。上闻，乃悟震坐枉，遣使具祭，官其子。</p>
<p>　　<strong>化鹤</strong></p>
<p>　　《职方乘》云：南昌洗马池，尝有年少见美女七人，脱彩衣岸侧浴池中。年少戏藏其一，诸女浴毕就衣，化白鹤去。独失衣女留，随至年少家，为夫妇，约以三年还其衣，亦飞去。故又名“浴仙池”。</p>
<p>　　<strong>化为大鸟</strong></p>
<p>　　王仲变仓颉旧文为今隶书。秦始皇尝征仲，不至，大怒，诏槛车送之。仲化为大鸟飞去，落二翮于延庆州，今有大翮山。</p>
<p>　　<strong>五色雀</strong></p>
<p>　　出罗浮山。贵人至，则先翔舞。</p>
<p>　　<strong>鵔鸃乌</strong></p>
<p>　　产肇庆。形似山鸡，其羽有光，汉以饰侍中冠。</p>
<p>　　<strong>凤巢</strong></p>
<p>　　永福隋时双凤来巢，宋初复至，守臣以闻，太宗遣使凿巢下石，得美玉，名其山曰“凤凰山”。</p>
<p>　　<strong>群乌啼噪</strong></p>
<p>　　海盐乌夜村，晋何准寓此。一夕，群乌啼噪，准生女。后复夜啼，乃穆帝立女为后之日。</p>
<p>　　<strong>问上皇</strong></p>
<p>　　郭浩按边至陇，见鹦鹉一红一白鸣树间，问：“上皇安否？”浩诘其故，盖陇州岁贡此鸟，徽宗置之安妃阁。后发还本土，二鸟犹感恩不忘。</p>
<p>　　<strong>凤历</strong></p>
<p>　　凤知天时，故以名历。凤鸣而天下之鸡皆鸣。凤尾十二翎，遇闰岁生十三翎。今乐府调尾声十二板，以象鸟尾，故曰尾声。或增四字，亦加一板，以象闰。</p>
<p>　　<strong>鸡五德</strong></p>
<p>　　《韩诗外传》：“头戴冠，文也。足搏距，武也。见敌敢斗，勇也。见食相呼，义也。守夜不失时，信也。”故又称“德禽”。</p>
<p>　　<strong>陈宝</strong></p>
<p>　　秦穆公时，陈仓人掘地得一物以献，道逢二童子，曰：“此物名为蝹。” 蝹曰：“彼二童子名为陈宝，得雄者王，得雌得霸。”陈仓人舍蝹逐童子，童子化为雉，飞入平林，以告于公。公大猎，果得其雌，化为石，置于汧渭之间，立陈宝祠，遂霸西戎。</p>
<p>　　<strong>腰缠骑鹤</strong></p>
<p>　　昔有客各言其志。一愿为扬州刺史，一愿多资财，一愿骑鹤上升。其一人曰：“吾愿腰缠十万贯，骑鹤上扬州。”</p>
<p>　　<strong>隋珠弹雀</strong></p>
<p>　　古云，以隋侯之珠弹千仞之雀，世必笑之。盖所用者重，所求者轻也。</p>
<p>　　雀跃者，言人喜悦，如雀之跳跃也。</p>
<p>　　<strong>爱屋及乌</strong></p>
<p>　　《诗经》：“瞻乌爰止，于谁之屋。”恐因乌而伤其屋也。</p>
<p>　　<strong>越鸡鹄卵</strong></p>
<p>　　《庄子》：“越鸡不能伏鹄卵。”谓其身小也。</p>
<p>　　<strong>燕贺</strong></p>
<p>　　《淮南子》：大厦成而燕雀相贺。</p>
<p>　　<strong>贯双雕</strong></p>
<p>　　《唐史》：高骈见双雕飞过，祝曰：“我贵当中之。”一发贯双雕，因号“双雕侍郎”。</p>
<p>　　<strong>鹊巢鸠占</strong></p>
<p>　　《诗经》：“维鹊有巢，维鸠居之。”</p>
<p>　　<strong>闻鸡起舞</strong></p>
<p>　　祖逖与刘琨同寝，中夜闻鸡鸣，蹴琨觉曰：“此非恶声也！”因起舞。</p>
</div>
</div>
<div class="bookvmiddle">
<a href="/guwen/bookv_19270.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19272.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
