
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
中说·卷七·述史篇_古诗文网
</title>
<meta content="子曰：“太熙之后，述史者几乎骂矣，故君子没称焉。”楚公作难，贾琼去之。子曰：“琼可谓立不易方矣。”温彦博问知。子曰：“无知。”问识。子曰：“无识。”彦博曰：“何谓其然？”子曰：“是" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_14806.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷七·述史篇</b></span>
<a href="javascript:PlayBookv(14806)" style="margin-left:5px;"><img alt="" height="16" id="speakerimgBookv14806" src="/img/speaker.png" width="16"/></a>
<span id="bookvPlay14806" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%bd%9a%e5%90%8d">佚名</a></p>
<div class="contson">
<p>　　子曰：“太熙之后，述史者几乎骂矣，故君子没称焉。”</p>
<p>　　楚公作难，贾琼去之。子曰：“琼可谓立不易方矣。”</p>
<p>　　温彦博问知。子曰：“无知。”问识。子曰：“无识。”彦博曰：“何谓其然？”子曰：“是究是图，亶其然乎？”彦博退告董常。常曰：“深乎哉！此文王所以顺帝之则也。”</p>
<p>　　子曰：“《诗》有天下之作焉，有一国之作焉，有神明之作焉。”</p>
<p>　　吴季札曰：“《小雅》其周之衰乎？《豳》其乐而不淫乎？”子曰：“孰谓季子知乐？《小雅》乌乎衰，其周之盛乎？《豳》乌乎乐，其勤而不怨乎？”</p>
<p>　　子曰：“太和之主有心哉！”贾琼曰：“信美矣。”子曰：“未光也。”</p>
<p>　　文中子曰：“《书》作，君子不荣禄矣。”</p>
<p>　　董常习《书》，告于子曰：“吴、蜀遂忘乎？”子慨然叹曰：“通也敢忘大皇昭烈之懿识，孔明、公瑾之盛心哉？”</p>
<p>　　董常曰：“大哉，中国！五帝、三王所自立也，衣冠礼义所自出也。故圣贤景慕焉。中国有一，圣贤明之。中国有并，圣贤除之邪？”子曰：“噫！非中国不敢以训。”</p>
<p>　　董常曰：“《元经》之帝元魏，何也？”子曰：“乱离斯瘼，吾谁适归？天地有奉，生民有庇，即吾君也。且居先王之国，受先王之道，予先王之民矣，谓之何哉？”董常曰：“敢问皇始之授魏而帝晋，何也？”子曰：“主中国者，将非中国也。我闻有命，未敢以告人，则犹伤之者也。伤之者怀之也。”董常曰：“敢问卒帝之何也？”子曰：“贵其时，大其事，于是乎用义矣。”</p>
<p>　　子曰：“穆公来，王肃至，而元魏达矣。”</p>
<p>　　子曰：“非至公不及史也。”</p>
<p>　　叔恬曰：“敢问《元经》书陈亡而具五国，何也？”子曰：“江东，中国之旧也，衣冠礼乐之所就也。永嘉之后，江东贵焉，而卒不贵，无人也。齐、梁、陈于是乎不与其为国也。及其亡也，君子犹怀之。故《书》曰：晋、宋、齐、梁、陈亡，具五以归其国。且言其国亡也。呜呼！弃先王之礼乐以至是乎？”叔恬曰：“晋、宋亡国久矣，今具之，何谓也？”子曰：“衣冠文物之旧，君子不欲其先亡。宋尝有树晋之功，有复中国之志。亦不欲其先亡也。故具齐、梁、陈，以归其国也。其未亡，则君子夺其国焉。曰：“中国之礼乐安在？其已亡，则君子与其国焉。”曰：“犹我中国之遗人也。”</p>
<p>　　叔恬曰：“敢问其志。”文中子泫然而兴曰：“铜川府君之志也，通不敢废。书五国并时而亡，盖伤先王之道尽坠。故君子大其言，极其败，于是乎埽地而求更新也。期逝不至，而多为恤，汝知之乎？此《元经》所以书也。”</p>
<p>　　文中子曰：“汉、魏礼乐，其末不足称也。然《书》不可废，尚有近古对议存焉。制志诏册，则几乎典诰矣。”</p>
<p>　　薛收问仁。子曰：“五常之始也。”问性。子曰：“五常之本也。”问道。子曰：“五常一也。”</p>
<p>　　贾琼曰：“子于道有不尽矣乎？”子曰：“通于三才五常有不尽者，神明殛也。或力不足者，斯止矣。”</p>
<p>　　裴晞问穆公之事。子曰：“舅氏不闻凤皇乎？览德晖而下，何必怀彼也？”叔恬曰：“穆公之事，盖明齐魏。”</p>
<p>　　裴晞曰：“人寿几何？吾视仲尼，何其劳也！”子曰：“有之矣。其劳也，敢违天乎？焉知后之视今，不如今之视昔也？”</p>
<p>　　温大雅问如之何可使为政。子曰：“仁以行之，宽以居之，深识礼乐之情。”“敢问其次。”子曰：“言必忠，行必恕，鼓之以利害不动。”又问其次。子曰：“谨而固，廉而虑，龊龊焉自保，不足以发也。”子曰：“降此，则穿窬之人尔，何足及政？抑可使备员矣。”</p>
<p>　　子曰：“宗祖废而氏姓离矣，朋友废而名字乱矣。”</p>
<p>　　内史薛公谓子曰：“吾文章可谓淫溺矣。”文中子离席而拜曰：“敢贺丈人之知过也。”薛公因执子手喟然而咏曰：“老夫亦何冀？之子振颓纲。”</p>
<p>　　子将之陕。门人从者，锵锵焉被于路。子止之曰：“散矣。不知我者，谓我何求。”门人乃退。</p>
<p>　　子谓贺若弼曰：“‘壮于趾’而已矣。”</p>
<p>　　子曰：“天下未有不劳而成者也。”</p>
<p>　　贾琼问正家之道。子曰：“‘言有物而行有恒’。”王孝逸谓子曰：“盍说乎？”子曰：“呜呼！言之不见信久矣。吾将‘正大人’以取吉。尚口则穷也。且‘致命遂志’，其唯君子乎？”</p>
<p>　　文中子曰：“《春秋》其以天道终乎？故止于获麟。《元经》其以人事终乎，故止于陈亡。于是乎天人备矣。”薛收曰：“何谓也？”子曰：“天人相与之际，甚可畏也，故君子备之。”</p>
<p>　　子曰：“可与共乐，未可与共忧；可与共忧，未可与共乐。吾未见可与共忧乐者也。二帝、三王，可与忧矣。”</p>
<p>　　子曰：“非君子不可与语变。”</p>
<p>　　子赞《易》，至于《革》，叹曰：“可矣，其孰能为此哉？”至初九，曰：“吾当之矣，又安行乎？”</p>
<p>　　薛收问一卦六爻之义。子曰：“卦也者，著天下之时也。爻也者，效天下之动也。趋时有六动焉，吉、凶、悔、吝所以不同也。”收曰：“敢问六爻之义。”子曰：“六者非他也，三才之道，谁能过乎？”</p>
<p>　　程元、薛收见子。子曰：“二生之学文奚志也？”对曰：“尼父之《经》，夫子之续，不敢殆也。”子曰：“允矣，君子展也大成。居而安，动而变，可以佐王矣。”</p>
<p>　　董常之丧，子赴洛，道于沔池。主人不授馆，子有饥色，坐荆棘间，赞《易》不辍也。谓门人曰：“久矣，吾将辍也，而竟未获，不知今也而通大困。困而不忧，穷而不慑，通能之。斯学之力也。”主人闻之，召舍具餐焉。</p>
<p>　　贾琼请绝人事。子曰：“不可。”请接人事。子曰：“不可。”琼曰：“然则奚若？”子曰：“庄以待之，信以从之。去者不追，来者不拒，泛如也。斯可矣。”</p>
<p>　　文中子曰：“贾谊夭，孝文崩，则汉祚可见矣。”</p>
<p>　　子曰：“我未见谦而有怨，亢而无辱，恶而不彰者也。”</p>
<p>　　董常曰：“子之《十二策》奚禀也？”子曰：“有天道焉，有地道焉，有人道焉，此其禀也。”董常曰：“噫！三极之道，禀之而行，不亦焕乎？”子曰：“《十二策》若行于时，则《六经》不续矣。”董常曰：“何谓也？”子曰：“仰以观天文，俯以察地理，中以建人极。吾暇矣哉！其有不言之教，行而与万物息矣。”</p>
<p>　　文中子曰：“天下有道，圣人藏焉。天下无道，圣人彰焉。”董常曰：“愿闻其说。”子曰：“反一无迹，庸非藏乎？因贰以济，能无彰乎？如有用我者，当处于泰山矣。”董常曰：“将冲而用之乎？《易》不云乎：易简而天地之理得矣。”</p>
<p>　　杜淹问七制之主。子曰：“有大功也。”问贾谊之道何如。子曰：“群疑亡矣。”</p>
<p>　　或问楚元王。子曰：“惠人也。”问河间献王。子曰：“智人也。”问东平王苍。子曰：“仁人也。”问东海王强。子曰：“义人也。保终荣宠，不亦宜矣？”</p>
<p>　　子曰：“妇人预事而汉道危乎，大臣均权而魏命乱矣，储后不顺而晋室堕矣。此非天也，人谋不臧，咎矣夫？”</p>
</div>
</div>
<div class="bookvmiddle">
<a href="/guwen/bookv_14805.aspx">上一章</a>
<a href="/guwen/book_177.aspx" style="border:0px;line-height:27px; height:27px;">目录</a>
<a href="/guwen/bookv_14807.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
