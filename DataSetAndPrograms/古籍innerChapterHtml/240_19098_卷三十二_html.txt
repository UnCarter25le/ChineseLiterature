
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
西夏书事·卷三十二_古诗文网
</title>
<meta content="崇宁三年、夏贞观四年春二月，废统军仁多保忠，以兵攻渭、延、庆三州。左厢卓罗监军司地在黄河北，统军仁多保忠素黠桀，驻兵锉子山，总领西南部族，与邈川首领温溪心邻境相善。元中，边臣令温" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19098.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷三十二</b></span>
<a href="javascript:PlayBookv(19098)" style="margin-left:5px;"><img alt="" height="16" id="speakerimgBookv19098" src="/img/speaker.png" width="16"/></a>
<span id="bookvPlay19098" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%90%b4%e5%b9%bf%e6%88%90">吴广成</a></p>
<div class="contson">
<p>　　崇宁三年、夏贞观四年春二月，废统军仁多保忠，以兵攻渭、延、庆三州。</p>
<p>　　左厢卓罗监军司地在黄河北，统军仁多保忠素黠桀，驻兵锉子山，总领西南部族，与邈川首领温溪心邻境相善。元中，边臣令温溪心委曲劝谕，许除节度使，令保守旧土，自为一蕃。以梁乙逋猜忌，不敢动。乙逋死，保忠曾遣使至熙河，请内附，不果。时尚书左仆射蔡京使熙河帅王厚招之。厚言：“保忠虽有归意，下无附者。”章数上，京责厚益急，乃遣其弟赴保忠所计事，还，为逻者所获。乾顺追保忠赴牙帐。京犹欲招致，厚言：“保忠不能复领军政，使得之，一匹夫耳，何益于事？”京不听，潜使人以金帛诱之。乾顺怒，声言假兵于辽，点精兵数千骑，出入渭、延、庆三州间，抄掠民畜，大肆辞。</p>
<p>　　按：夏自元昊僭号，世世窥边。罪之者不云“桀黠”，即曰“凶顽”。盖尊中国贱蛮夷，《春秋》法也。迨乾顺请和，岁时入贡。乾廷因其慕义，正当示以怀柔。况其国中建学养贤，不复尚武，此正德绥之会、礼致之秋也。夫何欲建边功，潜施计诱使其君臣疑贰，复启兵端？谋国不臧，谁之咎欤？</p>
<p>　　夏五月，遣兵争石堡城，不克。</p>
<p>　　初，延将景思立、曲珍攻拔磨崖、葭芦、浮图诸寨，知延州沈括议筑城，不果。及陕西转运使陶节夫知延州，议筑州北之石堡寨。石堡以天涧为险，可进者惟一路，宋初尝置城，至道后废之，遂为夏有，窖粟其间以千数。城既成，乾顺愤曰：“汉家夺吾金窟埚。”亟发铁骑争之。节夫部分将士击败夏兵，统军以下被杀者数十百人。</p>
<p>　　六月，战于灵州川，复败。遣使求援于辽。</p>
<p>　　河南西十五州，夏国十有其四。东路由清远距罗山讫灵武不及百里，特以五监军统焉，而韦州又恃灵武为右臂。钟传欲断其要害，遣将折可适领锐骑出萧关薄灵州川。夏兵猝不备，大败。蕃民扶老挟稚，中夜入州城，被俘者甚夥。乾顺乃遣李造福、田若水至辽求援。</p>
<p>　　冬十月，遣使请和不得，掠镇戎军。</p>
<p>　　中国用蔡京计，令西边招致夏人，毋论首从，赏同斩级。陶节夫在延安大加招诱，西民放牧近边者辄胁以兵，不从则杀之。乾顺巽词请和，节夫拒之，不得达。乾顺怒，合四监军众突入泾原，围平夏城，杀钤辖杨忠，攻镇戎军，掠数万口而返。</p>
<p>　　按：节夫大加招诱，辄杀放牧，夏不之怨，从而请和，可谓有礼矣。乃拒不以闻，致边民涂炭，曲岂在夏欤？</p>
<p>　　附：《宋史·李南公传》：“知延安府，夏人攻泾原，南公出兵捣其虚，夏兵乃退。”考《夏国传》，当夏人犯泾原时，国中不闻有受兵事。</p>
<p>　　崇宁四年、夏贞观五年春正月，复乞援于辽。辽为之请罢兵。</p>
<p>　　乾顺复遣李造福等如辽求援，且乞伐宋。辽主出兵千余屯塞上，遣枢密直学士高端礼入贡，以姻娅为言，请罢伐夏兵。</p>
<p>　　二月，月入东井。</p>
<p>　　犯距星。未几，犯水位。</p>
<p>　　监军驸马兀移率师援银川寨，战于嵩平岭，败殁，遂失银州。</p>
<p>　　初，徐禧等于永乐小川筑新城，距故银州二十五里，前据银州大川，赐名“银川寨”。及永乐陷，银川亦没。至是，官军围之，城中固守，裨将韩世忠斩关杀守城将，掷首陴外，诸军乘之，寨遂溃。兀移以重兵赴援，次嵩平岭，与世忠战，不胜而走。俄出间道争之，复败死于阵。银州守将皆弃城走。</p>
<p>　　三月，荧惑犯东井。</p>
<p>　　留井距，入钺。</p>
<p>　　以兵纳西蕃溪赊罗撒，攻宣威城，不克。</p>
<p>　　洮西安抚使王厚再定鄯、湟，吐蕃种落散乱，溪赊罗撒与多罗巴走投夏国。朝顺谋纳之，合四监军兵数万攻宣威城。知鄯州高永年出援，行三十里，逢羌帐下亲兵数百迎之，皆永年昔所推纳熟户，信之不设备，羌遽执之。多罗巴谓其下曰：“此人夺吾国，使吾宗族漂落无处所。”杀之，探其心肝食焉。徽宗令援兵深入急分其势，无令专向东方，熙河钤辖赵隆至铁山，先登陷阵，士卒殊死战。夏兵闻之，遂解围。</p>
<p>　　按：《春秋》书“纳”，不应“纳”者也。兹书者，予夏也。角氏有大功于宋，瞎征、拢拶辈为王厚所逼，举土出降，宋之负西蕃甚矣。溪赊罗撒乃角氏裔，多罗巴奉之袭据青唐，亦自复故地，非与中国争也。自童贯再复湟、鄯，种落摧残，乾顺以姻好之故，为之出攻宣威，非兴灭之义乎！</p>
<p>　　辽以宗女来归。</p>
<p>　　辽主封宗女南仙为成安公主，归于乾顺。</p>
<p>　　按：前义成、兴平书“公主”矣。兹书“宗女”，见成安之贤不以公主重也。不以公主重，则非义成、兴平所可并称者，故异文书之。</p>
<p>　　掠塞门寨。</p>
<p>　　乾顺以陶节夫城银州，遣兵争之。谍告夏众已东，节夫曰：“必西趋泾原也。”遣裨将耿端彦率兵疾驰至银州护之，五日城成。夏兵从泾原至，见备御已固，由杏子河东山入延州塞门寨，大掠五日，还。</p>
<p>　　遣兵争萧关，败环庆将折可适于踏口。</p>
<p>　　萧关善水草，便屯聚，为夏国左臂地，有旧城址。钟传议城之，遣可适将兵护役，遇雨失道，至踏口，夏兵乘之，可适败走。</p>
<p>　　夏四月，攻临宗寨，不克。</p>
<p>　　临宗属湟州，围之数重，伏兵乳酪河西，邀截中国援兵。知州辛叔宪遣部将李宁将兵出战，先以铁骑蹂伏处，纵兵奋击，遂败。</p>
<p>　　按：宋自蔡京专政，童贯擅兵，开边生事，非西蕃即西夏耳。西蕃衰乱，势不复支；西夏恃其兵力，连次入扰。然俱不书“寇”，以曲在中国，不得专罪夏也。</p>
<p>　　五月，攻顺宁寨及北蕃市城，又败。</p>
<p>　　陶节夫既城石堡、银州，上言：“洪、宥诸州已在顾盼中，横山之地十有七、八，兴州巢穴浅露，直可计取。”因陈取兴、灵之策。蔡京令西边储粟以待。乾顺闻之，先以兵攻顺宁寨，延第二副将刘延庆奋击，乃退。转攻湟州北蕃市城，又为辛叔宪所败。</p>
<p>　　六月，遗使如辽谢。</p>
<p>　　因赐婚也，且贡方物。</p>
<p>　　冬十二月，复使乞援于辽。辽使入请侵地。</p>
<p>　　乾顺复遣李造福、田若水趣辽赴救。辽使枢密副使萧艮入朝言：“朝廷出兵侵夏，今大辽以帝妹嫁夏国主，请早退兵，还所侵地。”徽宗遣翰林学士林摅报使。</p>
<p>　　崇宁五年、夏贞观六年春正月，彗星见。</p>
<p>　　出西方，其长竟天。</p>
<p>　　二月，辽复为求侵地。</p>
<p>　　初，林摅报聘，蔡京密使激怒辽国，以绝其请。摅盛气入境，迓者小不如仪，辄诟辩。及见辽主，始跪授书，即抗言：“夏人有罪，北朝不能加责而反为之请耶？”辽君臣不知所对。及还，辽主使摅附奏，求还夏国城寨，摅语复不逊，辽主怒逐之。遣知北院枢密使萧得里底、南院枢密使牛温舒以使人失礼入告，仍请还元符讲和以后所侵夏地。徽宗许还崇宁以来侵地，若先帝已定疆画，不得复议也。</p>
<p>　　按：辽之于夏，世为婚姻，尝为之乞和请地求退兵，无足异者。而宋自绍圣中，章戍平夏，拓寨五十余所，又经陶节夫日肆进筑，夏之削弱甚矣。于此而扶其衰，排其难，恤邻之谊，谁曰不宜？况受林摅之侮，绝不与中国较，辽之此举，事出至公，故叠书予之。</p>
<p>　　夏六月，遣使如辽谢。</p>
<p>　　中国既许夏和，废银州为银川城，罢五路经制使，徙陶节夫知洪州。乾顺遣李造福如辽谢解和之德。</p>
<p>　　冬十月，遣使入谢。</p>
<p>　　自延庆之役，兵连者三年。至是始修职贡，自后岁时通使，边境少安。</p>
<p>　　大观元年、夏贞观七年秋八月，遣使入贡。</p>
<p>　　会中国大宴飨。故制：外国使预宴者，夏使于西廊南赴坐，交使以次歇空，进奉、押衙次交州，契丹舍利、从人则于东廊南赴坐。大中祥符四年，升交州于朵殿，夏州押衙于东廊南头歇空坐。七年，又升龟兹使、副于西廊南坐。自后，遂为定制。是时，于阗、龟兹、涪州夷入贡，夏使坐三使上，成礼而还。</p>
<p>　　大观二年、夏贞观八年夏四月，世子仁爱生。</p>
<p>　　世子，成安公主所生。乾顺遣使告于辽。</p>
<p>　　按：子生不尽书，兹书“仁爱”何？仁爱为辽公主所生，异时痛辽国之亡，愤悒而卒。是可志也。</p>
<p>　　六月，以兵戍盖龙危。</p>
<p>　　中国既复洮州，复攻溪哥城，西蕃王子臧征扑哥降。建积石军，距盖龙危不及百里。乾顺恐被侵掠，以兵五千戍之。</p>
<p>　　秋九月，移牒定边军，请罢筑堡。</p>
<p>　　定边军向距甜井觜多移岭界堠十余里，尝筑观化、通化二堡，扼逋祈岭、通祖岭诸隘。至是，又于勒崖原筑神堂堡，去卓望处仅三里。乾顺移牒请罢役，不报。</p>
<p>　　冬十月，使贺天宁节。</p>
<p>　　中国尽收西蕃地，徽宗下诏，曲赦熙河兰湟、秦凤、永兴军路，兵民欢悦。使人由熙河入，一路迎者咸加礼。</p>
<p>　　大观三年、夏贞观九年春二月，遣焦彦坚至泾原定疆界，不果。</p>
<p>　　自绍圣后，西边疆议不定。乾顺屡以为言，时遣彦坚入泾原请画界至，知怀德军种师道留与议。彦坚必欲得故地，师道曰：“如言故地，当以汉、唐为正，则君家疆土益蹙矣。”彦坚无以对。</p>
<p>　　夏四月，遣使如辽。</p>
<p>　　使人焦彦坚归，乾顺与群臣谋曰：“身膺宗社之重，不能复先朝故土，耻也。然宋恃兵威，非仗北朝之力，势且不能。”因使人告于辽，请遣信使谕宋。</p>
<p>　　冬十月，遣使入贡。</p>
<p>　　使人与婆、占城使同入见。</p>
<p>　　大观四年、夏贞观十年春正月，入贡方物。</p>
<p>　　乾顺请辽谕宋，辽主不许。复使入献方物，冀得要请，押伴左司员外郎范坦应对有节，使不敢争。</p>
<p>　　三月，遣使贡于辽。</p>
<p>　　仍以李造福充供奉使，造福于是五使辽矣。</p>
<p>　　秋九月，瓜、沙、肃三州饥。</p>
<p>　　瓜、沙诸州素鲜耕稼，专以畜牧为生。自三月不雨，至于是月，水草乏绝，赤地数百里，牛羊无所食，蕃民流亡者甚众。监军司以闻，乾顺命发灵、夏诸州粟赈之。</p>
<p>　　冬十月，太白昼见。</p>
<p>　　群臣咸谓主兵丧，请修省，不报。</p>
<p>　　政和元年、夏贞观十一年夏六月，遣使贡于辽。</p>
<p>　　辽主清暑散水原，将出猎，使人见于行在，命从行。</p>
<p>　　秋八月，夏州大水。</p>
<p>　　大风雨，河水暴涨。汉源渠溢，陷长堤入城，坏军营五所、仓库民舍千余区。</p>
<p>　　冬十二月，遣使入贡。</p>
<p>　　夏国入贡，正旦、圣节居多。元丰末，神宗诏夏使见辞仪永依嘉八年为例。至是，中国重立仪制，使人遂遵新仪廷见。</p>
<p>　　政和二年、夏贞观十二年春二月，命选人以资格进。</p>
<p>　　凡宗族、世家议功、议亲，俱加蕃汉一等。工文学者，尤以不次擢。</p>
<p>　　夏六月朔，白虹贯日。</p>
<p>　　乾顺命诸臣直言得失，御史大夫谋宁克任疏言：“治法之要，不外兵刑；富国之方，无非食货。国家自青、白两盐不通互市，膏腴诸壤浸就式微，兵行无百日之粮，仓储无三年之蓄，而惟恃西北一区与契丹交易有无，岂所以裕国计乎？自用兵延庆以来，点集则害农时，争斗则伤民力，星辰示异，水旱告灾，山界数州非侵即削，近边列堡有战无耕。于是满目疮痍，日呼庚癸，岂所以安民命乎？且吾朝立国西陲，射猎为务，今国中养贤重学，兵政日弛。昔人云‘虚美薰心，秦乱之萌’，又云‘浮名妨要，晋衰之兆’。臣愿主上既隆文治，尤修武备，毋徒慕好士之虚名，而忘御边之实务也。”乾顺善之，不能用。</p>
<p>　　按：夏自贞观以后，《贲》受以《剥》之象也。宋以阉宦主兵，犹能制之。若后无金人之祸，得如中兴诸将宣力西陲，夏国之亡，不待智者决矣。克任之言，殆有见于此欤？</p>
<p>　　冬十月，使贺天宁节。</p>
<p>　　宋制：蕃使同日见辞，先夏国，次高丽，次交，次海外诸蛮，所以优夏也。时新置知客省、引进、四方馆、东西上閤门事等官，使者朝辞，蔡京等故作矜严，以示降抑。使回，乾顺不说。</p>
<p>　　政和三年、夏贞观十三年春三月，遣使入贡。</p>
<p>　　中国以天赐元圭，册告永裕、永泰二陵，大享群臣。夏使至，燕赉过优，以夸其盛。</p>
<p>　　夏六月，使贡于辽。</p>
<p>　　辽主好游猎，夏使入国，辽主尚在混同江，不得见。既闻清暑南崖，仍朝于行在。</p>
<p>　　冬十月，降羌李讹移诱袭定远军，统军梁哆出兵应之。</p>
<p>　　元符中，西蕃首领李讹移内降，授环州定远蕃族大首领，子遇昌为环庆守将。讹移阴窖粟数十万，遗书哆曰：“我居汉二十年，每见春廪既虚，秋庾未积，粮草转输，例给空券，方春未秋，士有饥色。若卷甲而趋，径捣定远，唾手可取。定远既得，则旁十余城不攻自下。我积谷累年，掘地藏之，所在皆是，大兵之来，斗粮无赍，可坐而饱也。”陕西转运使任谅廉知其谋，募人尽发窖粟，分输定边诸城堡，及哆围定远，失所藏而还。越七日，讹移以所部万余骑归夏。</p>
<p>　　十二月，寇观化堡，不克。</p>
<p>　　自来夏国大举，未尝过二十日。是时，乾顺用李讹移为将，以数万众入定边军，围观化堡，力攻二十五日，不克，乃退。</p>
<p>　　政和四年、夏雍宁元年春三月，筑藏底河城。</p>
<p>　　保安军之北界上有洑流，曰藏底河。乾顺遣兵据山筑城，为进取计。徽宗命宦官童贯为陕西、河东、河西经略使讨之。</p>
<p>　　夏五月，进兵据天都寨，拒延将刘延庆兵于藏底河，却之。</p>
<p>　　天都自元符中为中国所取，筑寨其上。乾顺既城藏底，遣众复之。延庆率兵攻围，城守严不能破。裨将韩世忠夜登城斩二级，割护城毡以还。夏兵从佛口岭赴援，世忠力战，过藏底河，夏兵追及之，世忠不胜而退。</p>
<p>　　冬十月，城洪夏军为知西安州种师道所破。</p>
<p>　　乾顺遣兵深入，过定边军，筑城佛口谷，名洪夏军。童贯使种师道率兵攻之，城四旁绝少水源，军士渴甚，师道指西山麓曰：“是当有水。”命工凿之，果得。城上人惊以为神，军中气沮，遂为所破。</p>
<p>　　政和五年、夏雍宁二年春正月，却秦凤兵于清水河，复与熙河兵战古骨龙，败绩。</p>
<p>　　清水河北界与卓罗监军地相对，童贯谋取之。遣熙河经略使刘法将步骑十五万出湟州，秦凤经略使刘仲武将兵五万出会州，贯以中军驻兰州，为两路声援。仲武由麻累山西至清水河，夏兵拒之，不得进，筑城置守还。刘法直抵石骨龙，夏右厢兵数万迎战，大败，被杀三千余人。</p>
<p>　　夏四月，复以兵争席苇城，不克。</p>
<p>　　乾顺每于中国进筑之始，必遣兵力气，至于三四，不能得方已。时种师道督诸道兵城席苇平。初赋土，夏兵大至，壁葫芦河以待。师道阵于河浒，若将决战者；阴遣偏将曲充由间道出横岭，扬言援军至；夏兵方骇顾，折可世潜军军其后，姚平仲复以精甲击其前，夏兵大溃。</p>
<p>　　秋八月，败泾原等四路官兵于藏底河城。</p>
<p>　　童贯令刘仲武、王厚合泾原、延、环庆、秦凤之兵攻藏底河城。乾顺遣兵击之，官兵大败，死者十四五，秦凤第三将军万人皆没。</p>
<p>　　九月，至萧关大掠。</p>
<p>　　乾顺乘藏底河城之胜，纵兵突入萧关，掠蕃、汉人畜无数。至葫芦河，不得渡而返。</p>
<p>　　冬十月，遣使入贡。</p>
<p>　　乾顺遣使言熙河、泾原诸路用兵不已，请诏止之。蔡京等不许。</p>
</div>
</div>
<div class="bookvmiddle">
<a href="/guwen/bookv_19097.aspx">上一章</a>
<a href="/guwen/book_240.aspx" style="border:0px;line-height:27px; height:27px;">目录</a>
<a href="/guwen/bookv_19099.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
