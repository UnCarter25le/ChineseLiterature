
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
三命通会·卷十一·消息赋五_古诗文网
</title>
<meta content="妙在识其通变，拙说犹神；巫瞽昧於调弦，难希律吕。（凡命运，吉凶祸福，如上所云，赋特言其大概。妙在识其通变，赋辞虽拙，而理妙应如神，设若不能通变，譬之巫瞽昧於调弦，希律吕之和难矣。）" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16689.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷十一·消息赋五</b></span>
<a href="javascript:PlayBookv(16689)" style="margin-left:5px;"><img alt="" height="16" id="speakerimgBookv16689" src="/img/speaker.png" width="16"/></a>
<span id="bookvPlay16689" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%b8%87%e6%b0%91%e8%8b%b1">万民英</a></p>
<div class="contson">
<p>　　妙在识其通变，拙说犹神；巫瞽昧於调弦，难希律吕。</p>
<p>　　（凡命运，吉凶祸福，如上所云，赋特言其大概。妙在识其通变，赋辞虽拙，而理妙应如神，设若不能通变，譬之巫瞽昧於调弦，希律吕之和难矣。）</p>
<p>　　庚辛临於甲乙，君子可以求官；北人运在南方，贸易获其厚利。</p>
<p>　　（金木有相得之理，水火有既济之道，故特举而言之曰：</p>
<p>　　庚辛临於甲乙，则余八干可知也。北人运在南方，则余东西可知也。言君子见小人则不然，言北人须亥子方为是。</p>
<p>　　甲以辛为官，乙以庚为官，如庚辛之运岁，来临甲乙之人，故曰：君子可以求官，在小人反以为鬼也。亥子北方之水，巳午南方之火，以水行运至火，我克之为财，所以贸易获其厚利。或谓壬癸之位，其卦属坎，丙丁之位，其卦属离，水归火地，运至财乡。不知壬癸是禄，巳午是命，干支不相入，如壬癸得丙丁，止可谓之禄财而已，不可以贸易言也。谈命者须当分禄命身。）</p>
<p>　　闻朝欢而夕泣，为盛火之炎阳；观祸福之赊迟，则多因於水土。</p>
<p>　　（此论五行之性，明祸福之迟速也。</p>
<p>　　火之性暴而多伤，故钻木而烟飞，击石而光发，朝欢旋泣，今是昨非，由火传薪，莫知其极也。</p>
<p>　　水土为物，其性柔和，致於祸福之端，得其迟缓之意，盖智与信也。火木性快，易发易休；水土性迟，难成难败。</p>
<p>　　金木未能成器，听哀乐以难名，似木盛而花繁，状密云而不雨。</p>
<p>　　（言金者则尚木，金得用而木乃成，是以刚济柔也。言木者则尚金，木成器而金得着，仁者必有勇也。若有金无木，勇而无礼则乱；有木无金，庚辛亏而义寡。金者，西方之器也，主哀；木者，东方之物也，主乐。乐而不淫者、木遇金也；哀而不伤者，金得木也。凡此者皆大人之命也。若明水火之归中，用乎金木之间隔，由是哀乐不能动其心，乃外方难名之人。若偏阴偏阳，似木盛花繁，偏阳之谓伏；密云不雨，偏阴之谓见。人命要阴阳两停，则为应格之命，故下文云云。</p>
<p>　　又曰：金不能成器，藉火以陶熔；木未能成功，假金以削刻。故乐必以哀为主，益必以损为先。木盛花繁，秀而不实；密云不雨，晦而难明。两在未测之间，拟议生矣。是故旺而不可无制，衰而不可无生，得处比和，复归纯粹。）</p>
<p>　　乘轩衣冕，金火何多，位劣班卑，阴阳不定。</p>
<p>　　（前论水火以相济而成庆，次论金木而为官乡，是知水贵升，火贵降，木要济柔为刚，金要损刚益柔，则互用为庆。其间独有金刚火强，不可不知也。金至坚之物，非盛火则不能革化；火至暴之物，非金无以显诸用。金火两停，方为铸印之象，故赋云，乘轩衣冕，此君子之器也，须金火两停者当之。若火多金少，金多火轻，皆为凶暴之命。金旺於西方，火旺於南方，各恃其势，则为自刑之刑，如此之命，虽日时有用，终归於位劣班卑而已，是阴阳不能定分故也。</p>
<p>　　金，阴也。火，阳也。既阴阳两偏，则贵贱高卑，无所定着。况有金而无火，有火而无金，其为凶徒，又可知也。或曰，人命四柱，五行金火多者不足贵。以金刚不能顺物，火暴而难益其生，为气不常，故君子之道鲜美。庚人得丙，辛人得丁，纯阴纯阳，为克为鬼，是为阴阳不定，虽有出身，亦位劣班卑，不能大显。亦通。）</p>
<p>　　所以龙吟虎啸，风雨助其休祥；火势将兴，故先烟而後焰。</p>
<p>　　（此为上文五行相克，或未成器，合贵不贵，此又言相克相生之性，因以龙虎烟焰为喻。若五行各得其所，则如龙行雨降，虎啸风生。又如火旺，先有其烟，後有其焰。或以龙吟虎啸二句，喻人年吉而岁运又吉。若初凶後吉者必不然。譬若火之始然，先烟而後焰也。盖烟生於火而能郁火。烟以有气未通为义，岂非火外景而内晦，烟达而後生，不犹人之始凶终吉者哉。徐解：龙吟虎啸，当以戊辰、甲寅，其义甚详，不然，但遇寅与辰相得亦是，先烟後焰，明阴阳气顺，有次序，与其为气也不殊。终非赋义。）</p>
<p>　　每见凶中有吉、吉乃先凶；吉中有凶。凶为吉兆。</p>
<p>　　《此本上文，言吉凶相为倚伏。如前论，从魁抵苍龙之宿，财自天来，吉也。是酉中辛克辰中乙木为财，辰乃水乡，复能夺辛金之官，论财却不缺，而失官为凶。大冲临昂胄之乡，人元有害，凶也。却木用金为官，酉则不背官禄，凶中反吉。赋意始於说运，次议五行，之後再详言之。</p>
<p>　　又如火人，行水运，则是七煞，凶也。或用水为官、吉也。水行巳午运南方，获利为财，吉也。却下有戊己七煞，凶也。如此极多，要学人深造变通，以根本取最重者言之。</p>
<p>　　昙莹曰：吉凶之相，仍祸福之相因，阴阳之常理也。世固有吉人凶於吉，凶人吉於凶者，君子所不道也，亦道其常而已。凶若胜吉，吉蕴凶中；吉若胜凶，凶藏吉内。驳杂生於纯粹，比和出於战争，故四吉中有凶，凶为吉兆。）</p>
<p>　　祸旬向末，言福可以迎推；才入衰乡，论灾宜其逆课。</p>
<p>　　男迎女送，否泰交居；阴阳二气，逆顺折除。</p>
<p>　　此言灾祸吉凶，由於行运。祸旬向末：如见凶运十年，终满前交吉运，若当生年月气深，或行年太岁扶助，向禄临财，更不须待交运，只在此向末，便可迎详而推之。才入衰乡：人命久历福地，方交背禄财绝之运，然未可便以凶言，是论灾於逆课也。男迎女送，阳男阴女，运顺行也。一运十年，更分前後各五年，凡入吉运，得节气深，男迎者，前五年发福女送者，後五年发福。或曰：男详大运，初入之年，迎何灾福，故云迎。女详大运，将出之年，送何灾福，故云送。男迎女送，否泰交居，作一义看。迎吉送凶，迎凶送吉，是否泰交居也。阴男阳女，阳男阴女，依逆顺行运折除，即前折除三岁为年也，看新旧运上有何吉凶，以运数言。</p>
<p>　　昙莹曰：此论行运，各指长生，次於衰地，如金生於巳而衰於戌，戌上男顺行於死囚休废，女逆行於帝旺、临官；</p>
<p>　　巳上男顺旺於申酉之乡，女逆困於寅卯之地，故云祸旬云云。阴阳二气，盖言小运，乃年之气也。大运是月之气也。日干为运，月支为气。小运则从生日後交；大运则论其气而过，二气运行，由我命者也。故曰阴阳二气云云。）</p>
<p>　　占其金木之内，显於方所分野；标其南北之间，恐不利於往来。一旬之内，於年中而问干。一岁之中，求月中而问日。</p>
<p>　　向三避五，指方面以穷通；审吉量凶，述岁中之否泰。</p>
<p>　　（此言运行东西南北、金木水火之乡，有利、不利，兼岁中否泰言也。王氏曰：木火金水乃四方专一之气，各擅方所分野。如春之辛卯、夏之戊午，秋之癸酉，冬之丙子，四方各抱自旺之气，而不可相犯。</p>
<p>　　故五行旺气，取仲一辰，谓之白虎煞。如东方之木，往西方逢金：南方之火，来北地遇水，所谓煞忌四仲，物禁失道，曰君曰父，不可两亡；以其相克，往必不利。若五行衰绝无气，逢相冲往来，则反互相为福。如乙亥火得癸巳水，火至巳而旺，水至亥而旺，互换逢旺，往来何伤？壬寅之金，为臣不强；庚申之木，事君不暴，独占一隅，奚有造化？盖禄旺贵其自享，患难欲得相救故也。一旬之内，於年中而问干，以年之干，则有以知甲之所寓，於是同旬之生也。一岁之中，求月中而问日，谓一岁之中则有异者，阴阳男女之命也。</p>
<p>　　求於月而问日者，欲知节气日数，以定几岁为行大运之法也。运之行也，宜向三元生气，避五鬼绝路。指陈方面，穷通阴阳，观禄马之向背，大运之盛衰，由此以审吉凶。不出指顾间，能述岁中之否泰。或以生气、福德、天医为向三；绝体、游魂、五鬼、绝命、本宫为避五。</p>
<p>　　徐曰：占，读作去声，看当生岁月所占。如木用金为官，在阳命男运，出未入申；阴命男运，出亥入戌，是向禄临财，於金木分野之际。如金用木为财，阳命男运，出丑入寅；阴命男运，出巳入辰，是向禄临财，在木火方所之中。更加太岁、月令、气候扶同言之。标对本言，又有标准之义。则是命基本也。</p>
<p>　　南者向明而往也。北者向北而来也。此言运气出入动静，或吉、或凶，不可驳杂。或遇交运之年，不可轻举。一旬之内，於年中问干，是月中求日也。一岁之中，求月中问日，是年中求月也。向三、避五，是岁中求吉利方所也。凡坐作进退，向吉避凶，莫大於此矣。</p>
</div>
</div>
<div class="bookvmiddle">
<a href="/guwen/bookv_16688.aspx">上一章</a>
<a href="/guwen/book_192.aspx" style="border:0px;line-height:27px; height:27px;">目录</a>
<a href="/guwen/bookv_16690.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
