
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·地部·卷二十五_古诗文网
</title>
<meta content="○海《释名》曰：海，晦也。注引秽浊，其水黑而晦也。(《广雅》同。)《说文》曰：海，天池也。《书》曰：江汉朝宗于海。《礼记》曰：三王之祭川也，皆先河而后海。又曰：洗之在阼，其水在洗东" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_14911.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>地部·卷二十五</b></span>
<a href="javascript:PlayBookv(14911)" style="margin-left:5px;"><img alt="" height="16" id="speakerimgBookv14911" src="/img/speaker.png" width="16"/></a>
<span id="bookvPlay14911" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○海</p>
<p>　　《释名》曰：海，晦也。注引秽浊，其水黑而晦也。(《广雅》同。)</p>
<p>　　《说文》曰：海，天池也。</p>
<p>　　《书》曰：江汉朝宗于海。</p>
<p>　　《礼记》曰：三王之祭川也，皆先河而后海。</p>
<p>　　又曰：洗之在阼，其水在洗东，祖天地之左海也。</p>
<p>　　《礼斗威仪》曰：君乘土而王则海夷。(宋均注曰：海夷，不扬波。)</p>
<p>　　《论语》曰：子曰："道不行，乘桴浮於海。"</p>
<p>　　《公羊传》曰：河海润千里。(河海出云及千里。)</p>
<p>　　《春秋感精符》曰：后妃恣则泽为海。</p>
<p>　　《春秋考异邮》曰：黄星骋，海水跃。宋均曰：黄星，土精，土安静，跃则失常。</p>
<p>　　《史记》曰：天不足西北，星辰西北移，地不足东南，以海为池。</p>
<p>　　《汉书》曰：霍去病击匈奴，封狼居胥山，登临瀚海。(如淳注曰：北海也。)</p>
<p>　　谢承《后汉书》曰：汝南陈茂，尝为交阯别驾，旧刺史行部，不渡涨海，刺史周敞涉海遇风，船欲覆没，茂拔剑诃骂水神，风即止息。</p>
<p>　　《晋书》曰：鲍靓为南海守，尝行部入海遇风，饥甚，聚白石煮食之以济。</p>
<p>　　又曰：李涓，辽东人，祖敏，汉河内太守，去还乡。辽东太守公孙度欲强用之，敏乘轻舟浮海，莫知所终。</p>
<p>　　王隐《晋书》曰：慕容晃上言曰："臣躬征平郭远，假陛下天地之威，将士竭命，精诚感灵，海为结冰，凌行三百馀里，臣自立国，及问诸故老，初无海水冰冻之岁。"</p>
<p>　　《韩诗》曰：成王时，越裳氏重三译而朝，曰："天之不逆风不疾雨，海之不波溢三年矣，中国必有圣人。"</p>
<p>　　《老子》曰：江海所以能为百谷王者，以其善下也。</p>
<p>　　《列子》曰：渤海之东，不知几万亿里，有大壑无底之谷，名曰归塘。(张堪注曰：《庄子》云尾闾也。)</p>
<p>　　《庄子》曰：东海之鳖谓坎井之蛙曰：夫海千里之远，不足以举其大；千仞之高，不足以极其深。禹之时，十年九潦而水弗加益；汤之时，八年七旱而涯不加损。夫不为倾久推移，不以多少进退者，此亦东海之乐也。</p>
<p>　　又曰：南海之帝为儵，北海之帝为忽，中央之帝为浑沌，儵与忽时相与遇于浑沌之地，浑沌待之甚厚，儵与忽谋报浑沌之德。曰："人皆有七窍以视听食息，此独无有，尝试凿之。"一日凿一窍，七日而浑沌死。</p>
<p>　　又曰：肩吾曰：其于治天下也，犹涉海凿河，使蛟负山也。</p>
<p>　　又曰：海水三岁一周流，波相薄，故地动。</p>
<p>　　又曰：周顾视车辙有鲋鱼焉。曰："我东海之波臣也，君岂有斗升之水活我哉！"</p>
<p>　　又曰：北溟有鱼，其名曰鲲，化为鸟，其名曰鹏，将徙于南溟，水击三千里。</p>
<p>　　又曰：秋水时至，百川灌河，渚涯之间，不辨牛马，河伯欣然自喜，以天下之美为尽在己，顺流东行，至于北海，东面而视不见水端，向若而叹。北海若曰："井蛙不可以语于海者，拘于墟也；夏虫不可以语于冰者，笃于时也；曲士不可以语于道者，束于教也。天下之水莫大於海，万川归之，不知何时止而不盈；尾闾泄之，不知何时已而不虚。春秋不变，水旱不知，此其过江河之流，不可为量数。(司马彪曰：尾闾，水之从海外出者也。)</p>
<p>　　《文子》曰：古之善为君者，法海以象其大，注下以成其广。</p>
<p>　　《淮南子》曰：彗星坠而渤海决。</p>
<p>　　又曰：海不让水，积小以成其大。</p>
<p>　　又曰：庶女告天，(庶女，少寡无子养姑者也。姑无男有女，女利母财而杀母，以诬告寡妇，妇不能自解，故告天也。)雷霆下击景公台陨，(景公，齐景公也。雷击景公台，陨坏之也。)校体折伤，(景公为雷霆所伤折。)海水大出。</p>
<p>　　又曰：舟在江海，不为莫乘而不浮；君子行义，不为莫知而止休。</p>
<p>　　《孟子》曰：观于海者难为水，游于圣人之门者难为言。</p>
<p>　　《抱朴子》曰：大厦既燔，而运水于沧海，此无及也。</p>
<p>　　《说苑》曰：齐景公游于海上而乐之，六月不归。告左右曰："敢有先言归者，致死不赦。"颜烛进谏曰："君乐治海，不乐治国，彼若有治国者，君安得乐此海乎？"遂归。中道，闻国人谋不内之。</p>
<p>　　《法言》曰：百川学海而至于海，丘陵学山而不至于山。</p>
<p>　　《山海经》曰：大荒中有山，名曰天台，海水入焉。</p>
<p>　　又曰：桂林八树，在贲海东。(八树而成林，言其大也。贲隅，今番隅也。)</p>
<p>　　又曰：发鸠之山有鸟，名曰精卫。炎帝之女，游于东海，溺而不返，是故精卫常取西山之木石以填东海。</p>
<p>　　周景式《孝子传》曰：管宁避地辽东，遇风船人危惧，皆叩头悔过，宁思惟愆咎，念常如厕不冠而已，向天叩头，风亦寻静。</p>
<p>　　《神仙传》曰：麻姑谓王方平曰："自接待以来，见东海三为桑田，向到蓬莱，水乃浅于往者略半也，岂复将为陵陆乎？"</p>
<p>　　皇甫谧《高士传》曰：姜肱，字伯淮，十辟公府，九举有道，皆不就。灵帝时，曹节白帝特征肱，隐身遁命，浮桴于海，名盖天下。</p>
<p>　　《幽明录》曰：海中有金台山，高百丈，结构巧丽，穷尽神工，横光岩渚，竦曜星门。台内有金机，雕文备制。</p>
<p>　　《十洲记》曰：扶桑在碧海之中，北面一万里有大帝宫，太真东王公所治处。山外别有员海绕山，员海水色正黑，谓之溟海，无风而洪波百丈，惟飞仙能到其处。</p>
<p>　　《玄中记》曰：天下之强者，东海之沃焦焉，水灌而不已。沃焦者，山名也，在海东三万里。</p>
<p>　　《博物志》曰：旧说天河与海通，近世有居海渚，年年八月有浮查去来，往反不失期，此人乃立屋于查上，赍粮乘查去，忽不觉尽昼夜，奄至一处，有城郭屋舍，望见室中多织妇，见一丈夫牵牛渚次饮之，惊问此人何由至此。此人即问此为何处，答曰："君可诣蜀问严君平。"此人还问君平，曰："某月有客星犯斗牛。"即此人到天河也。</p>
<p>　　崔鸿《十六国春秋前燕录》曰：慕容晃将乘海讨其弟仁，袭其不意，群臣以凌道危阻，宜从陆地。晃曰："旧海不凌，自仁反已来，三冻皆成，昔光武合滹沱之冰以济大业，天其或者欲乘此而克之乎！吾计决矣，沮谋者斩。"二月晃亲率三军擒仁赐死。</p>
<p>　　东方朔《十洲记》曰：神洲，东海中，地方五百里，上有不死草生琼田中，草似菰苗，人已死者，以草覆之皆活。</p>
<p>　　又曰：扶桑在碧海中，树长数千尺，一千馀围，两两同根，更相依倚，是以名扶桑。</p>
<p>　　《关令内传》曰：天有五亿五万五千五百五十里，地亦如之，各以四海为脉。</p>
<p>　　○江</p>
<p>　　《释名》曰：江，公也，小水流入其中，所公共也。</p>
<p>　　《说文》曰：江，水出蜀湔氐徼外岷山。</p>
<p>　　又曰：江至会稽郡为浙江。</p>
<p>　　《尚书》曰：岷山导江，东别为沱。</p>
<p>　　《毛诗》曰：江有沱。江有汜。</p>
<p>　　又曰：滔滔江汉，南国之纪。</p>
<p>　　《春秋元命苞》曰：牛女为江湖，江湖者，所以开神润化，故其气湍急。</p>
<p>　　《家语》曰：楚昭王渡江，江有物大如斗，圆而赤，直触王舟，舟人取之，王大怪，使之鲁问孔子，孔子曰："此萍实也，可剖而食之，吉祥，唯霸者能获之。"使返，王遽食之，甚美。</p>
<p>　　谢承《后汉书》曰：吴郡沈丰为郡主簿，太守第五伦，母老不能之官，伦每至腊节，常感恋垂泣，遣丰迎母广陵，母见大江，畏水不敢渡，丰祭神，令子孙对母饮酒，因醉卧便渡。</p>
<p>　　又曰：吴郡王闳渡钱塘江遭风，船欲覆，闳拔剑斫水，骂伍子胥，风息得济。</p>
<p>　　《续汉书》曰：张禹拜扬州刺史，当过江行部中，土人皆以江有子胥之神，难于济涉，禹厉声言曰："子胥如其有灵，知吾志在理察枉讼，岂危我哉？"遂鼓而过。</p>
<p>　　《魏志》曰：文帝伐吴，至长江而叹曰："天固以限南北也。"</p>
<p>　　《晋书》曰：祖逖渡江，中流誓曰："逖不静中原而复济者，有如大江。"</p>
<p>　　又曰：吴猛年四十，邑人丁义始授神方，因还豫章，江波甚急，猛不假舟楫，以白羽扇画水而渡。</p>
<p>　　又曰：王濬有奇略，武帝谋伐吴，诏濬造船于蜀，其木柿蔽江而下。</p>
<p>　　又曰：陶侃语人曰："大禹圣人，乃惜寸阴，至于众人，当惜分阴。"参佐以戏废事者，乃取其蒲博之具，悉投于江。</p>
<p>　　《庄子》曰：鱼相忘于江湖。</p>
<p>　　《孙卿子》曰：子路盛服见孔子。孔子曰："由，是襜襜者何也？昔者，江出于汶山，其始由源，可以滥觞，及至江之津也，不方舟不避风，不可涉，非惟下流大耶？今汝衣服既盛，颜色充盈，天下且孰肯谏汝乎？"</p>
<p>　　《三十国春秋》曰：刘裕次山阳，闻何无忌败绩，卷甲兼行，将济江而风急，众咸难之，裕曰："若有天命，风当自息；如其天不助，舟覆溺何足怪。"即命登舟，舟移而风止。</p>
<p>　　董览《吴地记》曰：夫差立，子胥以忠谏见亡，遂赐死，浮尸于江，夫差悔焉，与群臣于江设祭。</p>
<p>　　《列仙传》曰：江妃二女，游于江滨，逢郑交甫，遂解珮与之，交甫受佩而去，数十步，怀中无佩，女亦不见。</p>
<p>　　《列女传》曰：楚昭王贞姜者，昭王夫人，齐女也。昭王出游，留夫人渐台，江水大至，遣使者迎夫人，忘持符。夫人曰：王与宫人约，召必以符，今使者不持符，妾不敢行。于是使者返取符，未还，台已坏，沉水而死。</p>
<p>　　又曰：广汉姜诗妻，事姑至孝。姑好饮江水，水去家七里，妻常鸡鸣溯流而汲，值风雪，不时得水，诗责遣之，妻寄食邻家，纺绩以市珍味，使邻母遗姑，诗闻追还，舍侧忽有涌泉出，味如江水。(《华阳国志》又载。)</p>
<p>　　《论衡》曰：儒书言伍子胥恨吴王，驱水为涛而溺杀。今会稽、钱塘、丹徒江皆立子胥祠，欲止其涛也。</p>
<p>　　袁山松《宜都记》曰：对西陵南岸有山，其峰孤秀，人自山南上至顶，俯临大江如萦带，视舟船如凫雁。</p>
<p>　　又曰：大江清浊分流，其水十丈见底，视鱼游如乘空，浅处多五色石。</p>
<p>　　《新序》曰：禹南济于江，黄龙负舟，舟中人失色，禹仰视天而叹曰："吾受命于天，死生命也！"龙弭耳而逃。</p>
<p>　　《吴录》曰：步骘表言，北降人说北多作布囊，欲以盛沙塞大江。吴主曰："此曹必不敢来，若不如孤言，当以牛千头为君作主人。"后见吕岱，说骘言北欲以囊塞江，辄失笑曰："此江自开辟以来，宁可以囊塞乎？"</p>
<p>　　《水经注》曰：昔吴郡太守张公直，自九江守征还，道由庐山，子女观祠女戏庙像，其妻夜梦神人致聘，觉言于夫，至明恐怖，遽发船引中流而不行。妻曰："爱一女而合门受祸也。"公直不忍，遂令妻下女于江。其妻布席水上，以其亡兄女代之，而船得进。寻公直知兄女，怒妻曰："吾何面于当世也！"复下己女於水中，将渡，遥见二女于岸侧，傍有一吏立曰："吾庐君主簿，敬君之义，悉还二女。"</p>
<p>　　《风俗通》曰：江，贡也。所出珍物，可贡献也。</p>
<p>　　《荆州记》云：江出岷山，其源若瓮口，可以滥觞，在益州建宁漏江县，潜行地底数里至楚都，遂广十里。</p>
<p>　　《傅子》曰：江海所以能百谷王者，以其不逆之；苟有所逆，众流不至多矣。</p>
</div>
</div>
<div class="bookvmiddle">
<a href="/guwen/bookv_14910.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_14912.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
