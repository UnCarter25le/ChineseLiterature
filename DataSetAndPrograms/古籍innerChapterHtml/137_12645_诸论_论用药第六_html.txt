
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·诸论·论用药第六_古诗文网
</title>
<meta content="上药一百二十种，为君，主养命以应天。无毒，多服、久服不伤人。欲轻身益气，不老延中药一百二十种，为臣，主养性以应人。有毒无毒，斟酌其宜。欲遏病，补虚羸者，本中经。下药一百二十五种，为" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12645.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>诸论·论用药第六</b></span>
<a href="javascript:PlayBookv(12645)" style="margin-left:5px;"><img alt="" height="16" id="speakerimgBookv12645" src="/img/speaker.png" width="16"/></a>
<span id="bookvPlay12645" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　上药一百二十种，为君，主养命以应天。无毒，多服、久服不伤人。欲轻身益气，不老延中药一百二十种，为臣，主养性以应人。有毒无毒，斟酌其宜。欲遏病，补虚羸者，本中经。</p>
<p>　　下药一百二十五种，为佐使，主治病以应地，多毒，不可久服。欲除寒热邪气，破积聚、愈疾者，本下经。</p>
<p>　　三品合三百六十五种，法三百六十五度，每一度应一日，以成一岁。倍其数，合七百三十名也。</p>
<p>　　凡药有君臣佐使，以相宣摄，合和者，宜用一君、二臣、三佐、五使，又可一君、三臣、又有阴阳配合，子母兄弟，根茎花实，草石骨肉。有单行者，有相须者，有相使者，有相畏者，有相恶者，有相反者，有相杀者。凡此七情，合和之时，用意视之。当用相须、相使者良，勿用相恶、相反者。若有毒宜制，可用相畏，相杀者，不尔勿合用也。</p>
<p>　　又有酸、咸、甘、苦、辛五味，又有寒、热、温、凉四气，及有毒、无毒、阴干、曝干、采造时月、生熟、土地所出、真伪。</p>
<p>　　<strong>玉石上部<br/></strong>　　玉泉（畏款冬花）</p>
<p>　　玉屑（恶鹿角）</p>
<p>　　丹砂（恶磁石，畏咸水）</p>
<p>　　曾青（畏菟丝子）</p>
<p>　　石胆（水英为使，畏牡桂、菌桂、芫花、辛夷、白薇）</p>
<p>　　云母（泽泻为使，畏 甲及流水，恶徐长卿）</p>
<p>　　钟乳（蛇床子、菟丝子为使，恶牡丹、玄石、牡蒙，畏紫石英、 草）</p>
<p>　　朴硝（畏麦句姜）</p>
<p>　　硝石（火为使，恶苦参、苦菜，畏女菀）</p>
<p>　　芒硝（石苇为使，恶麦句姜）</p>
<p>　　矾石（甘草为使，恶牡蛎）</p>
<p>　　滑石（石苇为使，恶曾青） 紫石英（长石为使，畏扁青、附子，不欲 甲、黄连、麦句姜）</p>
<p>　　白石英（恶马目毒公）</p>
<p>　　赤石脂（恶大黄，畏芫花）</p>
<p>　　黄石脂（曾青为使，恶细辛，畏蜚蠊、扁青、附子）</p>
<p>　　白石脂（燕粪为使，恶松脂，畏黄芩）</p>
<p>　　太一余粮（杜仲为使，畏铁落、菖蒲、贝母）</p>
<p>　　<strong>玉石中部<br/></strong>　　水银（畏磁石）</p>
<p>　　殷孽（恶防己，畏术）</p>
<p>　　孔公孽（木兰为使，恶细辛）</p>
<p>　　阳起石（桑螵蛸为使，恶泽泻、菌桂、雷丸、蛇蜕皮，畏菟丝子）</p>
<p>　　凝水石（畏地榆，解巴豆毒）</p>
<p>　　石膏（鸡子为使，恶莽草、毒公）</p>
<p>　　磁石（柴胡为使，畏黄石脂，恶牡丹、莽草）</p>
<p>　　玄石（恶松脂、柏子仁、菌桂）</p>
<p>　　理石（滑石为使，畏麻黄）</p>
<p>　　<strong>玉石下部<br/></strong>　　青琅 （得水银良，畏鸡骨，杀锡毒）</p>
<p>　　石（得火良，棘针为使，恶虎掌、毒公、 屎、细辛畏水）</p>
<p>　　特生 石（得火良，畏水）</p>
<p>　　方解石（恶巴豆）代赭（畏天雄）</p>
<p>　　大盐（漏芦为使）</p>
<p>　　<strong>草药上部<br/></strong>　　六芝（薯蓣为使，得发良，恶恒山，畏扁青、茵陈）</p>
<p>　　天门冬（垣衣、地黄为使，畏曾青）</p>
<p>　　麦门冬（地黄、车前为使，恶款冬、苦瓠，畏苦参、青 ）</p>
<p>　　术（防风、地榆为使）</p>
<p>　　女萎、葳蕤（畏卤碱）</p>
<p>　　干地黄（得麦门冬、清酒良，恶贝母，畏芜荑）</p>
<p>　　菖蒲（秦艽、秦皮为使，恶地胆、麻黄）</p>
<p>　　远志（得茯苓、冬葵子、龙骨良，杀天雄、附子毒，畏真珠、蜚蠊、藜芦、齐蛤）</p>
<p>　　泽泻（畏海蛤、文蛤）</p>
<p>　　薯蓣（紫芝为使，恶甘遂）</p>
<p>　　菊花（术、枸杞根、桑根白皮为使）</p>
<p>　　甘草（术、干漆、苦参为使，恶远志，反甘遂、大戟、芫花、海藻）</p>
<p>　　人参（茯苓为使，恶溲疏，反藜芦）</p>
<p>　　石斛（陆英为使，恶凝水石、巴豆，畏白僵蚕、雷丸）</p>
<p>　　牛膝（恶萤火、龟甲、陆英，畏车前）</p>
<p>　　细辛（曾青、枣根为使，恶野狼毒、山茱萸、黄 ，畏滑石、硝石，反藜芦）</p>
<p>　　独活（蠡实为使）</p>
<p>　　柴胡（半夏为使，恶皂荚，畏女菀、藜芦）</p>
<p>　　子（荆子、薏苡仁为使，恶细辛、干姜）</p>
<p>　　菥 子（得荆子、细辛良，恶干姜、苦参）</p>
<p>　　龙胆（贯众为使，恶防葵、地黄）</p>
<p>　　菟丝子（得酒良，薯蓣、松脂为使，恶 菌）</p>
<p>　　巴戟天（覆盆子为使，恶朝生，雷丸、丹参）</p>
<p>　　蒺藜子（乌头为使）</p>
<p>　　防风（恶干姜、藜芦、白蔹、芫花，杀附子毒）</p>
<p>　　络石（杜仲、牡丹为使，恶铁落，畏菖蒲、贝母）</p>
<p>　　黄连（黄芩、龙骨、理石为使，恶菊花、芫花、玄参、白藓皮，畏款冬，胜乌头，解巴豆毒）</p>
<p>　　沙参（恶防己，反藜芦）</p>
<p>　　丹参（畏咸水，反藜芦）</p>
<p>　　天名精（垣衣为使）</p>
<p>　　决明子（蓍实为使，恶大麻子）</p>
<p>　　芎 （白芷为使）</p>
<p>　　续断（地黄为使，恶雷丸）</p>
<p>　　黄 （恶龟甲）</p>
<p>　　杜若（得辛夷、细辛良，恶柴胡、前胡）</p>
<p>　　蛇床子（恶牡丹、巴豆、贝母）</p>
<p>　　茜根（畏鼠妇）</p>
<p>　　飞廉（得乌头良，恶麻黄）</p>
<p>　　薇衔（得秦皮良）</p>
<p>　　五味子（苁蓉为使，恶葳蕤，胜乌头）</p>
<p>　　<strong>草药中部<br/></strong>　　当归（恶 茹，畏菖蒲、海藻、牡蒙）</p>
<p>　　秦艽（菖蒲为使）</p>
<p>　　黄芩（山茱萸、龙骨为使，恶葱实，畏丹砂、牡丹、藜芦）</p>
<p>　　芍药（雷丸为使，恶石斛、芒硝，畏硝石、鳖甲、小蓟，反藜芦）</p>
<p>　　干姜（秦椒为使，恶黄连、黄芩、天鼠粪，杀半夏、莨菪毒）</p>
<p>　　本（恶 茹）</p>
<p>　　麻黄（浓朴为使，恶辛夷、石苇）</p>
<p>　　葛根（杀野葛、巴豆、百药毒）</p>
<p>　　前胡（半夏为使，恶皂角，畏藜芦）</p>
<p>　　贝母（浓朴、白薇为使，恶桃花，畏秦艽、 石、莽草、反乌头）</p>
<p>　　栝蒌（枸杞为使，恶干姜，畏牛膝、干漆，反乌头）</p>
<p>　　玄参（恶黄 、干姜、大枣、山茱萸，反藜芦）</p>
<p>　　苦参（玄参为使，恶贝母、漏芦、菟丝子，反藜芦）</p>
<p>　　石龙芮（大戟为使，畏蛇蜕皮、吴茱萸）</p>
<p>　　石苇（滑石、杏仁为使，得菖蒲良）</p>
<p>　　狗脊（萆 为使，恶败酱）</p>
<p>　　萆 （薏苡为使，畏葵根、大黄、柴胡、牡蛎、前胡）</p>
<p>　　瞿麦（ 草、牡丹为使，恶桑螵蛸）</p>
<p>　　白芷（当归为使，恶旋复花）</p>
<p>　　紫菀（款冬为使，恶天雄、瞿麦、雷丸、远志，畏茵陈）</p>
<p>　　白藓皮（恶桑螵蛸、桔梗、茯苓、萆 ）</p>
<p>　　白薇（恶黄 、大黄、大戟、干姜、干漆、大枣、山茱萸）</p>
<p>　　紫参（畏辛夷）</p>
<p>　　仙灵脾（薯蓣为使）</p>
<p>　　款冬花（杏仁为使，得紫菀良，恶皂荚、硝石、玄参，畏贝母、辛夷、麻黄、黄芩、黄连、黄 、青葙）</p>
<p>　　牡丹（畏菟丝子）</p>
<p>　　防己（殷孽为使，恶细辛、畏萆 ，杀雄黄毒）</p>
<p>　　女菀（畏卤咸）</p>
<p>　　泽兰（防己为使）</p>
<p>　　地榆（得发良，恶麦门冬）</p>
<p>　　海藻（反甘草）</p>
<p>　　<strong>草药下部<br/></strong>　　大黄（黄芩为使）</p>
<p>　　桔梗（节皮为使，畏白芨、龙胆、龙眼）</p>
<p>　　甘遂（瓜蒂为使，恶远志，反甘草）</p>
<p>　　葶苈（榆皮为使，得酒良，恶僵蚕、石龙芮）</p>
<p>　　芫花（决明为使，反甘草）</p>
<p>　　泽漆（小豆为使，恶薯蓣）</p>
<p>　　大戟（反甘草）</p>
<p>　　钩吻（半夏为使，恶黄芩）</p>
<p>　　藜芦（黄连为使，反细辛、芍药、五参、恶大黄）</p>
<p>　　乌头乌喙（莽草为使，反半夏、栝蒌、贝母、白蔹、白芨，恶藜芦）</p>
<p>　　天雄（远志为使，恶腐婢）</p>
<p>　　附子（地胆为使，恶蜈蚣，畏防风、甘草、黄 、人参、乌韭、大豆）</p>
<p>　　贯众（ 菌为使）</p>
<p>　　半夏（射干为使，恶皂荚，畏雄黄、生姜、干姜、秦皮、龟甲，反乌头）</p>
<p>　　虎掌（蜀漆为使，畏莽草）</p>
<p>　　蜀漆（栝蒌为使，恶贯众）</p>
<p>　　恒山（畏玉札）</p>
<p>　　野狼牙（芜荑为使，恶秦艽、地榆）</p>
<p>　　白蔹（代赭为使，反乌头）</p>
<p>　　白芨（紫石英为使，恶理石、李核仁、杏仁）</p>
<p>　　菌（得酒良，畏鸡子）</p>
<p>　　茹（甘草为使，恶麦门冬）</p>
<p>　　荩草（畏鼠妇）</p>
<p>　　夏枯草（土瓜为使）</p>
<p>　　野狼毒（大豆为使，恶麦句姜）</p>
<p>　　鬼臼（畏垣衣）</p>
<p>　　<strong>木药上部<br/></strong>　　茯苓、茯神（马 为使，畏牡蒙、地榆、雄黄、秦艽、龟甲、恶白蔹）</p>
<p>　　柏子仁（牡蒙、桂心、瓜子为使，畏菊花、羊蹄、诸石、面曲）</p>
<p>　　杜仲（恶蛇蜕、玄参）</p>
<p>　　干漆（半夏为使，畏鸡子）</p>
<p>　　蔓荆子（恶乌头、石膏）</p>
<p>　　牡荆实（防风为使，恶石膏）</p>
<p>　　五加皮（远志为使，畏蛇蜕、元参）</p>
<p>　　黄柏（恶干漆）</p>
<p>　　辛夷（芎 为使，恶五石脂，畏菖蒲、蒲黄、黄连、石膏、黄环）</p>
<p>　　酸枣仁（恶防己）</p>
<p>　　槐子（天雄、景天为使）</p>
<p>　　<strong>木药中部<br/></strong>　　浓朴（干姜为使，恶泽泻、寒水石、硝石）</p>
<p>　　山茱萸（蓼实为使，恶桔梗、防风、防己）</p>
<p>　　吴茱萸（蓼实为使，恶丹参、硝石、白垩，畏紫石英）</p>
<p>　　秦皮（大戟为使，恶吴茱萸）</p>
<p>　　占斯（解野狼毒毒）</p>
<p>　　栀子（解踯躅毒）</p>
<p>　　秦椒（恶栝蒌、防葵，畏雌黄）</p>
<p>　　桑根白皮（续）</p>
<p>　　<strong>木药下部<br/></strong>　　黄环（鸢尾为使，恶茯苓、防己）</p>
<p>　　石南（五加皮为使）</p>
<p>　　巴豆（芫花为使，恶 草，畏大黄、黄连、藜芦，杀斑蝥毒）</p>
<p>　　蜀椒（杏仁为使，畏款冬）</p>
<p>　　栾华（决明为使）</p>
<p>　　雷丸（荔实、浓朴为使，恶葛根）</p>
<p>　　溲疏（漏芦为使）</p>
<p>　　皂荚（柏子为使，恶麦门冬，畏空青、人参、苦参）</p>
<p>　　<strong>兽上部<br/></strong>　　龙骨（得人参、牛黄良，畏石膏）</p>
<p>　　龙角（畏干漆、蜀椒、理石）</p>
<p>　　牛黄（人参为使，恶龙骨、地黄、龙胆、蜚蠊、畏牛膝）</p>
<p>　　白胶（得火良，畏大黄）阿胶（得火良，畏大黄）</p>
<p>　　<strong>兽中部<br/></strong>　　犀角（松脂为使，恶 菌、雷丸）</p>
<p>　　羊角（菟丝子为使）</p>
<p>　　鹿茸（麻勃为使）</p>
<p>　　鹿角（杜仲为使）</p>
<p>　　<strong>兽下部<br/></strong>　　麋脂（畏大黄，恶甘草）。</p>
<p>　　<strong>虫鱼上部<br/></strong>　　蜜蜡（恶芫花、齐蛤）</p>
<p>　　蜂子（畏黄芩、芍药、牡蛎）</p>
<p>　　牡蛎（贝母为使，得甘草、牛膝、远志、蛇床良，恶麻黄、吴茱萸、辛夷）</p>
<p>　　桑螵蛸（畏旋复花）</p>
<p>　　海蛤（蜀漆为使，畏狗胆、甘遂、芫花）</p>
<p>　　龟甲（恶沙参、蜚蠊）</p>
<p>　　<strong>虫鱼中部<br/></strong>　　伏翼（苋实、云实为使）</p>
<p>　　皮（得酒良，畏桔梗、麦门冬）</p>
<p>　　蜥蜴（恶硫黄、斑蝥、芜荑）</p>
<p>　　露蜂房（恶干姜、丹参、黄芩、芍药、牡蛎）</p>
<p>　　虫（畏皂荚、菖蒲）</p>
<p>　　蛴螬（蜚蠊为使，恶附子）</p>
<p>　　鳖甲（恶矾石）</p>
<p>　　鱼甲（蜀漆为使，畏狗胆、甘遂、芫花）</p>
<p>　　乌贼鱼骨（恶白蔹、白芨）</p>
<p>　　蟹（杀莨菪毒、漆毒）</p>
<p>　　天鼠粪（恶白蔹、白薇）</p>
<p>　　<strong>鱼虫下部<br/></strong>　　蛇蜕（畏磁石及酒）</p>
<p>　　蜣螂（畏羊角、石膏）</p>
<p>　　斑蝥（马刀为使，畏巴豆、丹参、空青，恶肤青）</p>
<p>　　地胆（恶甘草）</p>
<p>　　马刀（得水良）</p>
<p>　　<strong>果上部<br/></strong>　　大枣（杀乌头毒）</p>
<p>　　<strong>果下部<br/></strong>　　杏仁（得火良，恶黄 、黄芩、葛根，解锡、胡粉毒，畏莽草）</p>
<p>　　<strong>菜上部<br/></strong>　　冬葵子（黄芩为使）</p>
<p>　<strong>　菜中部<br/></strong>　　葱实（解藜芦毒）</p>
<p>　　<strong>米上部<br/></strong>　　麻 、麻子（畏牡蛎、白薇，恶茯苓）</p>
<p>　　<strong>米中部<br/></strong>　　大豆及黄卷（恶五参、龙胆，得前胡、乌喙、杏仁、牡蛎良，杀乌头毒）</p>
<p>　　大麦（食蜜为使）</p>
<p>　　酱（杀药毒、火毒）。</p>
<p>　　上一百九十七种有相制使，其余皆无，故不备录。</p>
<p>　　或曰∶古人用药至少，分两亦轻，瘥病极多；观君处方，非不烦重，分两亦多，而瘥病不及古人者，何也？答曰∶古者日月长远，药在土中，自养经久，气味真实，百姓少欲，禀气中和，感病轻微，易为医疗。今时日月短促，药力轻虚，人多巧诈，感病浓重，难以为医。</p>
<p>　　病轻用药须少， 重用药即多。此则医之一隅，何足怪也。又古之医者，自将采取，阴干、曝干，皆悉如法，用药必根据土地，所以治十得九。今之医者，但知诊脉处方，不委采药时节。</p>
<p>　　至于出处土地，新陈虚实，皆不悉，所以治十不得五六者，实由于此。夫处方者，常须加意，重复用药，药乃有力。若学古人，徒自误耳。将来学人，须详熟之。</p>
<p>　　凡紫石英、白石英、朱砂、雄黄、硫黄等，皆须光明映澈，色理鲜净者为佳。不然令人身体干燥，发热口干而死。</p>
<p>　　凡草石药，皆须土地坚实，气味浓烈，不尔，治病不愈。</p>
<p>　　凡野狼毒、枳实、橘皮、半夏、麻黄、吴茱萸，皆欲得陈久者良，其余唯须精新也。</p>
</div>
</div>
<div class="bookvmiddle">
<a href="/guwen/bookv_12644.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12646.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
