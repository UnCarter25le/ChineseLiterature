
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·肝脏·坚症积聚第五_古诗文网
</title>
<meta content="（论一首，方四十四首，灸法六首）论曰∶病有积有聚，何以别之？答曰∶积者，阴气也；聚者，阳气也。故阴沉而伏，阳浮而动，气之所积，名曰积；气之所聚名曰聚。故积者，五脏之所生；聚者，六腑" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12721.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>肝脏·坚症积聚第五</b></span>
<a href="javascript:PlayBookv(12721)" style="margin-left:5px;"><img alt="" height="16" id="speakerimgBookv12721" src="/img/speaker.png" width="16"/></a>
<span id="bookvPlay12721" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　<span style="font-family:FangSong_GB2312;">　（论一首，方四十四首，灸法六首）</span></p>
<p>　　论曰∶病有积有聚，何以别之？答曰∶积者，阴气也；聚者，阳气也。故阴沉而伏，阳浮而动，气之所积，名曰积；气之所聚名曰聚。故积者，五脏之所生；聚者，六腑之所成。</p>
<p>　　故积者阴气也，其始发有常处，其痛（一作病）不离其部，上下有所终始，左右有所穷已。</p>
<p>　　聚者阳气也，其始发无根本，上下无所留止，其痛无常处，谓之聚也。故以是别知积聚也。</p>
<p>　　经络受病，入于肠胃，五脏积聚，发伏梁、息贲、肥气、痞气、奔豚。积聚之始生至其已成，奈何？曰∶积之始生，得寒乃生，厥止乃成积。人之善病肠中积者，何以候之？曰∶</p>
<p>　　皮薄而不泽，肉不坚而淖泽，如此则肠胃伤恶，恶则邪气留止积聚，乃作肠胃之积。寒温不次，邪气稍止，至其蓄积留止，大聚乃起病。有身体腰、髀、股、 皆肿，环脐而痛，是为何病？曰∶病名伏梁，此风根也。不可动，动之为水溺涩之病。少腹盛，左右上下皆有根者，伏梁也，裹脓血居肠胃之外，不可治，治之每切按之致死。此下则因阴，必下脓血，上则迫胃脘生（王冰云当作出）膈，挟胃脘内痈，此久病也，难疗。居脐上为逆，慎勿动，亟夺其气？溢于大肠？</p>
<p>　<strong>　三台丸<br/>　　治五脏寒热积聚，胪胀肠鸣而噫，食不生肌肤，甚者呕逆，若伤寒寒疟已愈，令不复发，食后服五丸，饮多者吞十丸，常服令人大小便调和，长肌肉方。</strong></p>
<p>　　大黄（熬） 前胡（各二两） 硝石 葶苈 杏仁（各一升） 浓朴 附子 细辛 半夏（各一两） 茯苓（半两）</p>
<p>　　上十味，末之，蜜和，捣五千杵，服如梧子五丸，稍加至十丸，以知为度。</p>
<p>　　<strong>五石乌头丸方<br/></strong>　　治男子女人百病虚弱劳冷，宿寒久癖，及症瘕积聚，或呕逆不下食，并风湿诸病，无不治之者。</p>
<p>　　钟乳（炼） 紫石英 硫黄 赤石脂 矾石 枳实 甘草 白术 紫菀 山茱萸 防风 白薇 桔梗 天雄 皂荚 细辛 苁蓉 人参 附子 藜芦（各一两六铢） 干姜 吴茱萸 蜀椒 桂心 麦门冬（各二两半） 乌头（三两） 浓朴 远志 茯苓（各一两半） 当归（二两）枣？</p>
<p>　　上三十二味末之，蜜和，捣五千杵，酒服如梧子十丸，日三，稍加之。</p>
<p>　　<strong>乌头丸方<br/></strong>　　治男子女人寒冷，腹内积聚，邪气往来，厥逆抢心，心痛痹闷。吐下不止，妇人产后羸瘦。</p>
<p>　　乌头（十五枚） 吴茱萸 蜀椒 干姜 桂心（各二两半） 前胡 细辛 人参 川芎 白术（各一两六铢） 皂荚 紫菀 白薇 芍药（各十八铢） 干地黄（一两半）</p>
<p>　　上十五味末之，蜜丸，酒下如梧子十丸，日三，稍加之，以知为度。</p>
<p>　　治心腹疝瘕，胁下及小腹满，坚痛有积，寒气入腹，使人腹中冷，发甚则上抢心气满，食饮喜呕方。</p>
<p>　　大黄 茯苓（各一两半） 吴茱萸 桂心 黄芩 细辛 人参 蜀椒 干姜（各一两六铢） 牡丹甘草 川芎 苁蓉 虫（各十八铢） 芍药 防葵 虻虫 浓朴 半夏（各一两）男发灰（半两）</p>
<p>　　上二十味，末之，以蜜丸，服如梧子五丸，日再，渐加之。</p>
<p>　　<strong>恒山丸<br/>　　治胁下邪气积聚，往来寒热如温疟方。</strong></p>
<p>　　恒山 蜀漆 白薇 桂心 甲 白术 附子 鳖甲 虫 贝齿（各一两半） 蜚虻（？</p>
<p>　　上十一味，末之，蜜丸如梧子，以米汁服五丸，日三。</p>
<p>　　又方 蒸鼠壤土熨之，冷即易，腹中切痛，炒盐半升令焦，纳汤中饮之，大吐瘥。若手足痛者，烧青布，纳小口器中，熏痛处。</p>
<p>　<strong>　神明度命丸<br/></strong>　　治久患腹内积聚，大小便不通，气上抢心，腹中胀满，逆害饮食，服之甚</p>
<p>　　大黄 芍药（各二两）</p>
<p>　　上二味，末之，蜜丸，服如梧子四丸，日三，不知，可加至六七丸，以知为度。</p>
<p>　　<strong>治万病积聚方</strong></p>
<p>　　七八月收蒺藜子，不限多少，以水煮过熟，取滓曝令干，捣筛，蜜丸，酒服如梧子七丸，以知为度。其汁煎如饴服之。</p>
<p>　　<strong>陷胸汤方<br/></strong>　　治胸中心下结积，食饮不消。</p>
<p>　　大黄 栝蒌实 黄连（各二两） 甘遂（一两）</p>
<p>　　上四味 咀，以水五升，煮取二升五合，分三服。</p>
<p>　　<strong>太一神明陷冰丸<br/></strong>　　治诸疾，破积聚，心下支满，寒热鬼注，长病咳逆唾噫，辟除众恶，杀鬼逐邪气，鬼击客忤中恶，胸中结气、咽中闭塞，有进有退，绕脐恻恻，随上下按之挑手，心中愠愠，如有虫状，毒注相染灭门方。</p>
<p>　　雄黄（油煮一日） 丹砂 石 当归 大黄（各二两） 巴豆（一两） 芫青（五枚）桂心（三两） 真珠 附子（各一两半） 蜈蚣（一枚） 乌头（八枚） 犀角 鬼臼 射罔 黎芦（各一两） 麝香 牛黄 人参（各半两） 杏仁（四十枚） 蜥蜴（一枚） 斑蝥（七枚） 樗鸡（三七枚） 地胆（三七枚）</p>
<p>　　上二十四味，末之，蜜和，捣三万杵，丸如小豆先食饮，服二丸，日二，不知，稍加之，以药二丸安门户上，令众恶不近，伤寒服之无不即瘥。若至病家及视病患，夜行独宿，服二丸，众恶不敢近。（此方与第十七卷尸疰篇方重）</p>
<p><strong>　　蜥蜴丸<br/></strong>　　治症坚水肿、蜚尸、遁尸、百注、尸注、骨血相注。恶气鬼忤，蛊毒、邪气往来，梦寤存亡，留饮结积，虎野狼所啮， 犬所咋，鸩毒入人五脏，服药已消杀其毒，食不消，妇人邪鬼忤，亦能遣之方。</p>
<p>　　蜥蜴（二枚） 蜈蚣（二枚） 地胆（五十枚） 虫（三十枚） 杏仁（三十枚） 蜣螂（十四枚） 虻虫（三十枚） 朴硝（一两十八铢） 泽漆 桃奴 犀角 鬼督邮 桑赤鸡（各十八铢）芍药 虎骨（各一两半） 甘草（一两） 巴豆（一两十八铢） 款冬花（十八铢） 甘遂（一两六铢） 干姜（一两）</p>
<p>　　上二十味，末之，别制巴豆、杏仁如膏，纳药末研调，下蜜，捣二万杵，丸如麻子。先食饮，服三丸，日一，不知加之。不敢吐下者，一丸，日一服。有人风冷注，癖坚二十年者得瘥。（此方与第十七 ？）</p>
<p>　　<strong>大五明野狼毒丸<br/>　　治坚癖痞在人胸胁，或在心腹方。</strong></p>
<p>　　野狼毒 干地黄（各四两） 附子 大黄 苁蓉 人参 当归（各一两） 半夏（二两） 干姜 朴防己 旋复花（各半两） 巴豆（二十四枚） 杏仁（三十枚）</p>
<p>　　上二十一味，末之，蜜和，服如梧子二丸，日二夜一，以知为度。</p>
<p>　　<strong>小野狼毒丸<br/>　　治病与前同方。</strong></p>
<p>　　野狼毒（三两） 旋复花（二两） 附子 半夏 白附子 茹（各二两）</p>
<p>　　上六味，末之，蜜和，捣五千杵，饮服如梧子三丸，加至十丸，日三。（《肘后方》无半夏、白附子、 茹，只三味）。</p>
<p>　<strong>　野狼毒丸<br/></strong>　　治坚癖方野狼毒（五两） 半夏 杏仁（各三两） 桂心（四两） 附子 蜀椒 细辛（各二两）</p>
<p>　　上七味，末之，别捣杏仁蜜和饮服，如大豆二丸。</p>
<p>　　<strong>甘遂汤方<br/></strong>　　治暴坚久痞腹有坚。</p>
<p>　　甘遂 黄芩 芒硝 桂心 细辛（各一两） 大黄（三两）</p>
<p>　　上六味 咀，以水八升，煮取二升半，分三服。</p>
<p>　　治卒暴症，腹中有物坚如石，痛如斫刺，昼夜啼呼，不治，百日必死方。</p>
<p>　　牛膝二斤 咀，曝之令干，以酒一斗浸之，密塞器口，煎取半，服半升，一服便吐去宿食，神效。</p>
<p>　　<strong>治卒暴症方。</strong></p>
<p>　　取商陆根捣碎，蒸之，以新布籍腹上，以药铺着布上，以衣物覆其上，冷复易之，数日用之，旦夕勿息。</p>
<p>　　又方 蒜（十片，取五月五日户上者，去皮） 桂（一尺二寸） 灶中黄土（如鸡子大一枚）</p>
<p>　　上三味合捣，以淳苦酒和，涂布上以掩病处，不过三日消。凡蒜亦佳（《肘后方》不用？）</p>
<p>　　<strong>野葛膏<br/>　　治暴症方。</strong></p>
<p>　　野葛（一尺） 当归 附子 雄黄（油煮一日） 细辛（各一两） 乌头（二两） 巴豆（一百枚） 蜀椒（半两）</p>
<p>　　上八味 咀，以大醋浸一宿，猪膏二斤煎附子色黄，去滓，纳雄黄粉，搅至凝，敷布上，以掩症上，复以油重布上，复安十重纸</p>
<p>　　<strong>硝石大丸<br/></strong>　　治十二症瘕，及妇人带下，绝产无子，并欲服寒食散而腹中有症瘕实者，当先服大丸下之，</p>
<p>　　硝石（六两，朴硝亦得） 大黄（八两） 人参 甘草（各二两）</p>
<p>　　上四味，末之，以三年苦酒三升，置铜器中，以竹箸柱器中。一升作一刻，凡三升作三刻，以置火上，先纳大黄，常搅不息，使微沸尽一刻，乃纳余药，又尽一刻，有余一刻，极微火使可丸，如鸡子中黄。欲合药，当先斋戒一宿，勿令小儿、女人、奴婢等见之。欲下病者，用二丸。若不能服大丸者，可分作小丸，不可过四丸也。欲令大不欲令细，能不分为善。</p>
<p>　　若人羸者可少食，强者不须食，二十日五度服。其和调半日乃下。若妇人服之下者，或如鸡肝，或如米汁，正赤黑，或一升或三升。下后慎风冷，作一杯粥食之，然后作羹 ，自养如产妇法，六月则有子，禁生鱼、猪肉、辛菜，若寒食散者自如药法，不与此同日一服。</p>
<p>　　<strong>土瓜丸<br/></strong>　　治诸脏寒气积聚，烦满热饮食，中蛊毒，或食生物，及水中蛊卵生，入腹而成虫蛇，若为鱼鳖留饮宿食；妇人产瘕，带下百病，阴阳不通利，大小便不节，绝伤堕落，寒热交结，唇口焦黑，身体消瘦，嗜卧少食、多魇，产乳胞中余疾，股里热，心腹中急结，痛引阴中方。</p>
<p>　　土瓜根（末） 桔梗（末各半升） 大黄（一斤蒸二升米下，曝干） 杏仁（一升）</p>
<p>　　上四味，末之，蜜丸如梧子。空腹饮服三丸，日三，不知加之，以知为度。</p>
<p>　　<strong>治凡所食不消方</strong></p>
<p>　　取其余类烧作末，酒服方寸匕，便吐去宿食即瘥。有食桃不消作病者，以时无桃，就树间得槁桃烧服之，登时吐，病出，甚良。</p>
<p>　　<strong>治猝食不消，欲成症积方。</strong></p>
<p>　　艾汁如饴，取半升一服之，便刺吐去宿食，神良（《今古录验方》白艾五尺围一束，薏苡根一大把，二味煎）。</p>
<p>　　<strong>治食鱼肉等成症结在腹内，并诸毒瓦斯方。</strong></p>
<p>　　狗屎五升，烧末，绵裹之，以酒一斗浸再宿，滤取清，分十服，日三服，三日使尽，随所食症结即便出矣。</p>
<p>　　<strong>治杂中食瘀实不消，心腹坚痛者方。</strong></p>
<p>　　以水三升煮白盐一升，令消，分三服，刺吐去食也，并治暴症。</p>
<p>　　<strong>治症坚，心下有物大如杯，不得食，食则腹满、心腹绞痛方。</strong></p>
<p>　　葶苈子 大黄（各二两） 泽漆（四两）</p>
<p>　　上三味，末之，别研葶苈为膏，下二味捣五百杵，入蜜，更捣千杵，服如梧子五丸，不知加之，日三服。</p>
<p>　　治少腹坚大如盘，胸中胀，食不消，妇人瘦瘠者方。</p>
<p>　　暖水服发灰一方寸匕，日再服，并灸肋端。</p>
<p>　　<strong>又方</strong> 饮服上好曲末方寸匕，日三瘥。又灸三焦俞，随年壮。</p>
<p>　　<strong>治伏梁气方</strong></p>
<p>　　白马尿铜器中承取，旦旦服一升。</p>
<p>　<strong>　治症瘕方</strong></p>
<p>　　槲树白皮煎令可丸，服之，取知病动若下减之。</p>
<p>　　治患症结病及爪病似爪形、日月形，或在脐左右，或在脐上下，若鳖在左右胁下，或当心如合子大，复有手脚。治之法先针其足，以椒熨之方。</p>
<p>　　取一新盆子受一斗者，盆底钻一百二十孔，孔上着椒三合，上着一重纸，纸上着冷灰一升，灰上着热灰半升，上着刚炭火一斤，经一食顷，盆底热彻，当病上，初安毡一重，即安火盆，火盆大热，以渐更加一重，若火更热不可忍，加至三重，暂歇，食一口冷冻饮料，还上火，消二分许即停，经三日勿着，及至七日决得顿瘥，然后食美食自补。若小不瘥，作露宿丸服之（方在第十六卷中）。</p>
<p>　　<strong>治腹中积症方</strong></p>
<p>　　葶苈子一升（熬），酒五升浸七日，服三合，日三。</p>
<p>　　<strong>治蛇症方</strong></p>
<p>　　白马尾切长五分，以酒服方寸匕，大者自出。更服二分者一方寸匕，中者亦出。更服三分者一方寸匕，小者复出。不可顿作一服，杀人。（马尾，一本作马毛）。</p>
<p>　　<strong>大黄汤方<br/>　　治蛇症</strong></p>
<p>　　大黄 茯苓（各半两一本作黄芩） 乌贼骨（二枚） 皂荚（六枚如猪牙者） 甘草（如指大者一尺） 芒硝（如鸡子一枚）</p>
<p>　　上六味 咀。以水六升煮三沸，去滓，纳硝，适寒温，尽服之，十日一剂，作如上法，欲服之，宿无食，平旦服，当下病根也。</p>
<p>　　治鳖症腹坚硬肿起大如盘，睡卧不得方。</p>
<p>　　取蓝一斤，捣，水三升，绞取汁，服一升，日二。</p>
<p>　　<strong>又方</strong> 蒴 根白皮一握，研取汁，以水和，顿服之。</p>
<p>　　<strong>又方</strong> 白马尿一升，鸡子三枚，取白合，煎取二合，空腹顿服之，不移时当吐病出。</p>
<p>　　<strong>治食中得病，为鳖症在心下，坚强方。</strong></p>
<p>　　鸡屎一升，炒令黄，取五合，以酒一升浸，更取半，捣为末，以所浸酒服方寸匕，日二，三日中作一剂。</p>
<p>　　治蛟龙病，开皇六年三月八日，有人食芹得之，其人病发似癫痫，面色青黄，因食寒食饧过多，便吐出蛟龙，有头及尾。从兹有人患此疾，令服寒食饧三斗，大验。</p>
<p><strong>　　山野人有啮虱，在腹生长为虱症病，治之方。</strong></p>
<p>　　故败篦子（一枚） 故败梳（一枚）</p>
<p>　　上二物各破为两份，各取一份烧为末，又取一份以水五升，煮取一升，以服前烧末，顿服须斯出矣。</p>
<p>　　<strong>治米症常欲食米，若不得米则胸中清水出方。</strong></p>
<p>　　鸡屎（一升） 白米（五合）</p>
<p>　　上二味合炒，令米焦，捣末，以水二升，顿服取尽，须臾吐出病如研米。若无米当出痰，永憎米，不复食。</p>
<p>　　<strong>治肉症思肉不已，食讫复思者方。</strong></p>
<p>　　空腹饮白马尿三升，吐肉出，肉不出必死。</p>
<p>　　<strong>治发症，由人因食而入，久即胸间如有虫，上下去来，惟欲饮油，一日之中乃至三二升，不欲饮食者方。</strong></p>
<p>　　油一升，以香泽煎之，大 劳贮之，安病患头边。令口鼻临油上，勿令得饮，敷鼻面令有香气，当叫唤取饮，不得与之，必当疲极大睡，其发症当从口出饮油，人专守视之，并置锻石一裹，见症出，以灰粉手捉症抽出，须臾抽尽，即是发也。初从腹中出，形如不流水中浓菜，随发长短，形亦如之。</p>
<p>　　<strong>又方</strong> 酒三升，煮猪脂二升，三沸，一服一升，日二，白马尿服之亦佳。无马，白牛亦得。</p>
<p>　　症瘕，灸内踝后宛宛中随年壮，又灸气海百壮。</p>
<p>　　久冷，及妇人症瘕，肠鸣泄利，绕脐绞痛，灸天枢百壮，三报之，万勿针。穴在挟脐两边各二寸。</p>
<p>　　积聚坚满，灸脾募百壮，穴在章门季肋端。</p>
<p>　　心下坚，积聚冷胀，灸上脘百壮，三报之。穴在巨阙下一寸许。</p>
<p>　　积聚坚大如盘，冷胀，灸胃脘二百壮，三报之，穴在巨阙下二寸。</p>
</div>
</div>
<div class="bookvmiddle">
<a href="/guwen/bookv_12720.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12722.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
