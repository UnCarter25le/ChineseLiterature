
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
伤寒论·辨太阳病脉证并治下_古诗文网
</title>
<meta content="问曰：病有结胸，有藏结，其状何如？答曰：按之痛，寸脉浮，关脉沉，名曰结胸也。何谓藏结？答曰：如结胸状，饮食如故，时时下利，寸脉浮，关脉小细沉紧，名曰藏结。舌上白胎滑者，难治。藏结无" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_3700.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left2327" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>辨太阳病脉证并治下</b></span>
<a href="javascript:PlayBookv(3700)" style="margin-left:5px;"><img alt="" height="16" id="speakerimgBookv3700" src="/img/speaker.png" width="16"/></a>
<a href="javascript:ShowYizhu(2327)" id="leftbtn2327" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay3700" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e4%bb%b2%e6%99%af">张仲景</a></p>
<div class="contson">
<p>　　问曰：病有结胸，有藏结，其状何如？答曰：按之痛，寸脉浮，关脉沉，名曰结胸也。何谓藏结？答曰：如结胸状，饮食如故，时时下利，寸脉浮，关脉小细沉紧，名曰藏结。舌上白胎滑者，难治。</p>
<p>　　藏结无阳证，不往来寒热（一云寒而不热），其人反静，舌上胎滑者，不可攻也。</p>
<p>　　病发于阳而反下之，热入，因作结胸；病发于阴而反下之（一作汗出），因作痞。所以成结胸者，以下之太早故也。</p>
<p>　　结胸者，项亦强，如柔痉状。下之则和，宜大陷胸丸方。</p>
<p>　　大陷胸丸方</p>
<p>　　大黄半斤（味苦寒） 葶苈半升（熬，味苦寒）芒硝半升（味咸寒） 杏仁半升（去皮尖，熬黑，味苦，甘温）</p>
<p>　　右四味，捣筛二味，内杏仁、芒硝，合研如脂，和散，取如弹丸一枚；别捣甘遂末一钱匕，白蜜二合，水二升，煮取一升，温顿服之，一宿乃下，如不下更服，取下为效，禁如药法。</p>
<p>　　结胸证，其脉浮大者，不可下，下之则死。</p>
<p>　　结胸证悉具，烦躁者，亦死。</p>
<p>　　太阳病，脉浮而动数，浮则为风，数则为热，动则为痛，数则为虚，头痛发热，微盗汗出而反恶寒者，表未解也。医反下之，动数变迟，膈内拒痛（一云：头痛即眩），胃中空虚，客气动膈，短气躁烦，心中懊憹，阳气内陷，心下因硬，则为结胸，大陷胸汤主之。若不结胸，但头汗出，余处无汗，剂颈而还，小便不利，身必发黄也。</p>
<p>　　大陷胸汤方</p>
<p>　　大黄六两（去皮，苦寒） 芒硝一升（咸寒）甘遂一钱（苦寒）</p>
<p>　　右三味，以水六升，先煮大黄，取二升，去滓，内芒硝，煮一两沸，内甘遂末，温服一升，得快利，止后服。</p>
<p>　　伤寒六七日，结胸热实，脉沉而紧，心下痛，按之石硬者，大陷胸汤主之。</p>
<p>　　伤寒十余日，热结在里，复往来寒热者，与大柴胡汤。但结胸无大热者，此为水结在胸胁也，但头微汗出者，大陷胸汤主之。</p>
<p>　　太阳病，重发汗，而复下之，不大便五六日，舌上燥而渴，日晡所小有潮热（一云：日晡所发心胸大烦），从心下至少腹，硬满而痛，不可近者，大陷胸汤主之。</p>
<p>　　小结胸病，正在心下，按之则痛，脉浮滑者，小陷胸汤主之。</p>
<p>　　小陷胸汤方</p>
<p>　　黄连一两（苦寒） 半夏半升（洗，辛温） 栝蒌实大者一个（苦寒）</p>
<p>　　右三味，以水六升，先煮栝蒌，取三升，去滓，内诸药，煮取二升，去滓，分温三服。</p>
<p>　　太阳病二三日，不能卧，但欲起，心下必结，脉微弱者，此本有寒分也。反下之，若利止，必作结胸；未止者，四日复下之，此作协热利也。</p>
<p>　　太阳病下之，其脉促，不结胸者，此为欲解也。脉浮者，必结胸也；脉紧者，必咽痛；脉弦者，必两胁拘急；脉细数者，头痛未止；脉沉紧者，必欲呕；脉沉滑者，协热利；脉浮滑者，必下血。</p>
<p>　　病在阳，应以汗解之，反以冷水潠之，若灌之，其热被劫不得去，弥更益烦，肉上粟起，意欲饮水，反不渴者，服文蛤散。若不差者，与五苓散。寒实结胸，无热证者，与三物小陷胸汤，白散亦可服。</p>
<p>　　文蛤散方</p>
<p>　　文蛤五两（味咸寒）</p>
<p>　　右一味，为散，以沸汤和一钱匕眼，汤用五合，</p>
<p>　　白散方</p>
<p>　　桔梗三分（味辛苦，微温） 芭豆一分（去皮心，熬黑，研如脂，平温） 贝母三分（味辛苦平）</p>
<p>　　右件三味为末，内芭豆，更于臼中杵之，以白饮和服。强人半钱，羸者减之。病在膈上必吐，在膈下必利，不利进热粥一杯，利过不止，进冷粥一杯。身热，皮粟不解，欲引衣自覆者，若水以潠之、洗之，益令热却不得出，当汗而不汗，则烦。假令汗出已，腹中痛，与芍药三两如上法。</p>
<p>　　太阳与少阳并病，头项强痛，或眩冒，时如结胸，心下痞硬者，当刺大椎第一间、肺俞、肝俞，慎不可发汗，发汗则谵语。脉弦，五六日，谵语不止，当刺期门。</p>
<p>　　妇人中风，发热恶寒，经水适来，得之七八日，热除而脉迟身凉，胸胁下满，如结胸状，谵语者，此为热入血室也，当刺期门，随其实而泻之。</p>
<p>　　妇人中风，七八日，续得寒热，发作有时，经水适断者，此为热入血室，其血必结，故使如疟状，发作有时，小柴胡汤主之。</p>
<p>　　妇人伤寒发热，经水适来，昼日明了，暮则谵语，如见鬼状者，此为热入血室。无犯胃气及上二焦，必自愈。</p>
<p>　　伤寒六七日，发热微恶寒，支节烦疼，微呕，心下支结，外证未去者，柴胡加桂枝汤主之。</p>
<p>　　伤寒五六日，已发汗而复下之，胸胁满，微结，小便不利，渴而不呕，但头汗出，往来寒热心烦者，此为未解也，柴胡桂枝干姜汤主之。</p>
<p>　　柴胡桂枝干姜汤方</p>
<p>　　柴胡半斤（苦平） 桂枝三两（去皮，味辛热）干姜三两（辛热） 栝蒌根四两（苦寒） 黄芩三两（苦寒） 牡蛎二两（熬，咸寒） 甘草二两（炙，味甘平）</p>
<p>　　右七味，以水一斗二升，煮取六升，去滓，再煎，取三升，温服一升，日三服。初服微烦，复服汗出，便愈。</p>
<p>　　伤寒五六日，头汗出，微恶寒，手足冷，心下满，口不欲食，大便硬，脉细者，此为阳微结，必有表，复有里也。脉沉，亦在里也。汗出为阳微，假令纯阴结，不得复有外证，悉入在里，此为半在里半在外也。脉虽沉紧，不得为少阴病，所以然者，阴不得有汗，今头汗出，故知非少阴也，可与小柴胡汤。设不了了者，得屎而解。</p>
<p>　　伤寒五六日，呕而发热者，柴胡汤证具，而以他药下之，柴胡证仍在者，复与柴胡汤。此虽已下之，不为逆，必蒸蒸而振，却发热汗出而解。若心下满，而硬痛者，此为结胸也，大陷胸汤主之；但满而不痛者，此为痞，柴胡不中与之，宜半夏泻心汤。</p>
<p>　　半夏泻心汤方</p>
<p>　　半夏半升（洗，辛平） 黄芩（苦寒） 干姜（辛热） 人参（以上）各三两（甘温） 黄连一两（苦寒） 大枣十二枚（掰，温甘） 甘草三两（炙，甘平）</p>
<p>　　右七味，以水一斗，煮取六升，去滓，再煮，取三升，温服一升，日三服。</p>
<p>　　太阳少阳并病，而反下之，成结胸，心下硬，下利不止，水浆不下，其人心烦。</p>
<p>　　脉浮而紧，而复下之，紧反入里，则作痞。按之自濡，但气痞耳。</p>
<p>　　太阳中风，下利，呕逆，表解者，乃可攻之。其人 汗出，发作有时，头痛，心下痞，硬满，引胁下痛，干呕，短气，汗出，不恶寒者，此表解里未和也，十枣汤主之。</p>
<p>　　十枣汤方</p>
<p>　　芫花（熬，味辛苦） 甘遂（苦寒） 大戟（苦寒） 大枣十枚（掰，甘温）</p>
<p>　　右上三味等分，各别捣为散。以水一升半，先煮大枣肥者十枚，取八合，去滓，内药末，强人服一钱匕，羸人服半钱，温服之，平旦服。若下少病不除者，明日更服，加半钱，得快下利后，糜粥自养。</p>
<p>　　太阳病，医发汗，遂发热恶寒，因复下之，心下痞，表里俱虚，阴阳气并竭，无阳则阴独，复加烧针，因胸烦，面色青黄，肤目闰 者，难治；今色微黄，手足温者，易愈。</p>
<p>　　心下痞，按之濡，其脉关上浮者，大黄黄连泻心汤主之。</p>
<p>　　大黄黄连泻心汤方</p>
<p>　　大黄二两（味苦寒） 黄连一两（味苦寒）</p>
<p>　　右二味，以麻沸汤二升渍之，须臾绞去滓，分温再服。</p>
<p>　　心下痞而复恶寒，汗出者，附子泻心汤主之。</p>
<p>　　本以下之，故心下痞，与泻心汤；痞不解，其人渴而口燥烦，小便不利者，五苓散主之。</p>
<p>　　伤寒汗出，解之后，胃中不和，心下痞硬，干噫，食臭，胁下有水气，腹中雷鸣下利者，生姜泻心汤主之。</p>
<p>　　伤寒中风，医反下之，其人下利，日数十行，谷不化，腹中雷鸣，心下痞硬而满，干呕，心烦不得安。医见心下痞，谓病不尽，复下之，其痞益甚，此非结热，但以胃中虚，客气上逆，故使硬也，甘草泻心汤主之。</p>
<p>　　伤寒服汤药，下利不止，心下痞硬。服泻心汤已，复以他药下之，利不止，医以理中与之，利益甚。理中者，理中焦，此利在下焦，赤石脂禹余粮汤主之。复利不止者，当利其小便。</p>
<p>　　赤石脂禹余粮汤方</p>
<p>　　赤石脂一斤（碎，味甘温） 禹余粮一斤（碎，味甘平）</p>
<p>　　以上二味，以水六升，煮取二升，去滓，三服。</p>
<p>　　伤寒吐下后发汗，虚烦，脉甚微。八九日，心下痞硬，胁下痛，气上冲咽喉，眩冒。经脉动惕者，久而成痿。</p>
<p>　　伤寒发汗，若吐若下，解后，心下痞硬，噫气不除者，旋复代赭石汤主之。</p>
<p>　　旋复代赭石汤方</p>
<p>　　旋复花三两（味咸温） 人参二两（味甘温）生姜五两（切，味辛温） 代赭石一两（味苦寒） 大枣十二枚（掰，甘温） 甘草三两（炙，味甘平）半夏半升（洗，味辛温）</p>
<p>　　右件七味，以水一斗，煮取六升，去滓，再煎，取三升，温服一升，日三服。</p>
<p>　　下后，不可更行桂枝汤。若汗出而喘，无大热者，可与麻黄杏子甘草石膏汤。</p>
<p>　　太阳病，外证未除而数下之，遂协热而利。利下不止，心下痞硬，表里不解者，桂枝人参汤主之。</p>
<p>　　桂枝人参汤方</p>
<p>　　桂枝四两（去皮，味辛热） 甘草四两（炙，味甘平） 白术三两（味甘平） 人参三两（味甘温） 干姜三两（味辛热）</p>
<p>　　右五味，以水九升，先煮四味，取五升，内桂更煮，取三升，温服一升，日再，夜一服。</p>
<p>　　伤寒大下后，复发汗，心下痞，恶寒者，表未解也，不可攻痞，当先解表，表解乃可攻痞。解表宜桂枝汤，攻痞宜大黄黄连泻心汤。</p>
<p>　　伤寒，发热，汗出不解，心下痞硬，呕吐而下利者，大柴胡汤主之。</p>
<p>　　病如桂枝证，头不痛，项不强，寸脉微浮，胸中痞硬，气上冲咽喉，不得息者，此为胸有寒也，当吐之，宜瓜蒂散。</p>
<p>　　瓜蒂散方</p>
<p>　　瓜蒂一分（熬黄，味苦寒） 赤小豆一分（味酸温）</p>
<p>　　右二味，各别捣筛，为散已，合治之，取一钱匕。以香豉一合，用热汤七合，煮作稀糜，去滓，取汁和散，温顿服之。不吐者，少少加，得快吐乃止。诸亡血虚家，不可与瓜蒂散。</p>
<p>　　病胁下素有痞，连在脐傍，痛引少腹，入阴筋者，此名藏结。死。</p>
<p>　　伤寒病，若吐、若下后，七八日不解，热结在里，表里俱热，时时恶风，大渴，舌上干燥而烦，欲饮水数升者，白虎加人参汤主之。</p>
<p>　　伤寒无大热，口燥渴，心烦，背微恶寒者，白虎加人参汤主之。</p>
<p>　　伤寒脉浮，发热无汗，其表不解者，不可与白虎汤。渴欲饮水，无表证者，白虎加人参汤主之。</p>
<p>　　太阳少阳并病，心下硬，颈项强而眩者，当刺大椎、肺俞、肝俞，慎勿下之。</p>
<p>　　太阳与少阳合病，自下利者，与黄芩汤；若呕者，黄芩加半夏生姜汤主之。</p>
<p>　　黄芩汤方</p>
<p>　　黄芩三两（味苦寒） 甘草二两（炙，味甘平）芍药二两（味酸平） 大枣十二枚（掰，味甘温）</p>
<p>　　右四味，以水一斗，煮取三升，去滓，温服一升，日再夜一服。若呕者，加半夏半升，生姜三两。</p>
<p>　　伤寒胸中有热，胃中有邪气，腹中痛，欲呕吐者，黄连汤主之。</p>
<p>　　黄连汤方</p>
<p>　　黄连（味苦寒） 甘草（炙，味甘平） 干姜（味辛热） 桂枝（去皮，味辛热）各三两 人参二两（味甘温） 半夏半升（洗，味辛温） 大枣十二枚（掰，味甘温）</p>
<p>　　右七味，以水一斗，煮取六升，去滓，温服一升，日三服，夜二服。</p>
<p>　　伤寒八九日，风湿相搏，身体疼烦，不能自转侧，不呕不渴，脉浮虚而涩者，桂枝附子汤主之。</p>
<p>　　若其人大便硬（一云：脐下心下硬），小便自利者，去桂枝加白术汤主之·</p>
<p>　　棱枝附子汤方</p>
<p>　　桂枝四两（去皮，味辛热） 附子三枚（炮，去皮，破八片，辛热） 生姜三两（切，辛温） 甘草二两（炙，味甘温） 大枣十二枚（掰，味甘温）</p>
<p>　　右五味，以水六升，煮取二升，去滓，分温三服。</p>
<p>　　风湿相搏，骨节烦疼，掣痛，不得屈伸，近之则痛剧，汗出短气，小便不利，恶风不欲去衣，或身微肿者，甘草附子汤主之。</p>
<p>　　甘草附子汤方</p>
<p>　　甘草二两（炙，味甘平） 附子二枚（炮，去皮破，味辛热） 白术二两（味甘温） 桂枝四两（去皮，味辛热）</p>
<p>　　右四味，以水六升，煮取三升，去滓，温服一升，日三服。初服得微汗则解。能食，汗出复烦者，服五合，恐一升多者，宜服六七合为妙。</p>
<p>　　伤寒脉浮滑，此表有热、里有寒，白虎汤主之。</p>
<p>　　白虎汤方</p>
<p>　　知母六两（味苦寒） 石膏一斤（碎，味甘寒）甘草二两（甘温） 粳米六合（味甘平）</p>
<p>　　右四味，以水一斗，煮米熟，汤成，去滓，温服一升，日三服。</p>
<p>　　伤寒脉结代，心动悸，炙甘草汤之。</p>
<p>　　炙甘草汤方</p>
<p>　　甘草四两（炙，味甘平） 生姜三两（切，味辛温） 桂枝三两（去皮，味辛热） 人参二两（味甘渴） 生地黄一斤（味甘寒） 阿胶二两（味温甘）麦门冬半升（去心，味甘平） 麻子仁半升（味甘平）大枣十二枚（掰，味甘温）</p>
<p>　　右九味，以清酒七升，水八升，先煮八味，取三升，去滓，内胶烊消尽，温服一升，日三服，一名复脉汤。</p>
<p>　　脉按之来缓，而时一止复来者，名曰结。又脉来动而中止，更来小数，中有还者反动，名曰结阴也；脉来动而中止，不能自还，因而复动，名曰代阴也。得此脉者，必难治。</p>
</div>
</div>
<div class="bookvmiddle">
<a href="/guwen/bookv_3699.aspx">上一章</a>
<a href="/guwen/book_37.aspx" style="border:0px;line-height:27px; height:27px;">目录</a>
<a href="/guwen/bookv_3701.aspx">下一章</a>
</div>
</div>
</div>
<div class="right" id="right2327" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
