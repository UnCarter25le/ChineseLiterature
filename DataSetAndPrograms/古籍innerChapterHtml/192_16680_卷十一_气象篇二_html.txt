
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
三命通会·卷十一·气象篇二_古诗文网
</title>
<meta content="阴阳固有刚柔，干支岂无颠倒？（阳刚阴柔，天地之道也。颠之、倒之，反覆之谓也。所以启下文之端。）虽聘妻不识其夫。（夫妇既入其宫，岂有不识？但情隔而不通，则不见其夫矣。如乙木用庚金为夫" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16680.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷十一·气象篇二</b></span>
<a href="javascript:PlayBookv(16680)" style="margin-left:5px;"><img alt="" height="16" id="speakerimgBookv16680" src="/img/speaker.png" width="16"/></a>
<span id="bookvPlay16680" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%b8%87%e6%b0%91%e8%8b%b1">万民英</a></p>
<div class="contson">
<p>　　阴阳固有刚柔，干支岂无颠倒？</p>
<p>　　（阳刚阴柔，天地之道也。颠之、倒之，反覆之谓也。所以启下文之端。）</p>
<p>　　虽聘妻不识其夫。</p>
<p>　　（夫妇既入其宫，岂有不识？但情隔而不通，则不见其夫矣。如乙木用庚金为夫，中间丙火隔断，庚被火伤，或坐子午败死之地，使其妻终不能见其夫也。）</p>
<p>　　本有子，不顾其母。</p>
<p>　　（子之顾母，理也，情也；身有所羁，则不得终养。如甲用丙为子，却被千金合之，但恋妻之情，而易母之爱矣。故局中虽有两火，不可用也。凡命中议论至此，庶几无误。）</p>
<p>　　父无子而不独，子有父而反孤。</p>
<p>　　（木以火为子患，四柱中如无丙丁巳午之位，则无子矣。若地支暗畜有大，或天干制化得用，亦不为无子。木以水为父母，若被损克，则不得其所生。如甲乙日，生于亥子之年，月值四季，水被上伤，所生之人失矣，岂不孤哉？）</p>
<p>　　生尚可以再生，死不可以复死。</p>
<p>　　（局中之物，原有长生先被克损，岁运复通生旺之地，身力复强，如再生也。死者，终也。凡四柱之物，原值死绝之宫，后来岁运再遇此地，不为更凶之论，盖死无二也。）</p>
<p>　　既死亦非为鬼，逢生又不成人。</p>
<p>　　（木值春生，得时乃旺，柱中虽遇死绝之宫，若运行生旺之乡，亦不为之死也。木值秋生，失时乃弱，柱中虽遇上旺之宫，若运行衰绝之地，终不为之生也。）</p>
<p>　　子多母病，如仙甫田；母多子病，如临深渊。</p>
<p>　　（子者，母之所生，多则泄母之气，正谓子能令母虚也。若母再加衰病，则精力不及，决不能以抗其子，其佃甫田之谓驮？母无二尊、其恩乃全，若母氏众多，阴聚妒生，邪谋兴矣。即五星、二母争权，姑息太过，母失所爱，子何所倚Ｎ。更临病死之宫，申生之变，必起朝夕也。）</p>
<p>　　不正、不冲，不偏、不合，不横、不刑，不直、不破，其为冲也；启六极之歧门，其为合也；辟万物之形迹，其为刑也；变而改正，其为破也；敌而有伤，是以棘地生金，不着蓝田种玉。</p>
<p>　　（以上四端，乃战克、击剥之象也。内有刑虚钩远之用，若倒乱中而取用神为贵、为福者，不若用财生官，用印得煞，自然之妙。此子平之所以专论时印食也欢！）、吉神相我，功求相吉之神。</p>
<p>　　（凡人命，衰弱或刑伤、破害不能成用者，必欲吉种扶佐，成我之福。又观相我之神，势力轻重何如，若无根失令，或自受伤，先用求助相吉之神何如？假如甲日夏生，遭火焚化，得壬癸、亥子相我为救，但水先受火土耗克，不能为我之福，必欲求金转生水旺，使水有顾我之情、如此之功，不在水而在金矣。又如午被子冲，赖未合我而与子穿，则为相我之神；如未受伤，不能为用，必求生助，未土之神有力，而未土方得成用。）</p>
<p>　　凶物伤身，解用伤凶之物。</p>
<p>　　（人命中若遇凶神克我身宫，必求柱中何物能制伤我之神，则被自解不暇，焉能及我哉？如甲术原被金伤，祸所不免，得火克，危自远矣。又如卯被酉冲，柱中见午，亦然。）</p>
<p>　　五行各得其所者，归聚成福。</p>
<p>　　（凡五行不可虚名失位，但要得令归垣，方能为十；若归聚一局，妙不可言。）</p>
<p>　　一局皆失其垣者，流荡无依。</p>
<p>　　（凡日主用神、仅要着落之处，如四柱中不得通根有靠，又遇空亡、死绝、沐浴、刑冲，如终无成立。必然流荡失所矣。）</p>
<p>　　大运折除成岁，小运逆顺由时。</p>
<p>　　（二注已引首卷《十大运小运》中。）</p>
<p>　　文库冲而文明盛，武库掩而干戈宁。</p>
</div>
</div>
<div class="bookvmiddle">
<a href="/guwen/bookv_16679.aspx">上一章</a>
<a href="/guwen/book_192.aspx" style="border:0px;line-height:27px; height:27px;">目录</a>
<a href="/guwen/bookv_16681.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
