
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·道部·卷九_古诗文网
</title>
<meta content="○斋戒《太上经》曰：思神、录气，习法、登阶，名之为斋。太极真人曰：斋莫过乎灵宝，其法高妙，不宣於世。仙圣口诀，秘而不书。太一斋法，玄之又玄。《指教经》曰：奉道不斋戒，如无烛夜行，失" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15518.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>道部·卷九</b></span>
<a href="javascript:PlayBookv(15518)" style="margin-left:5px;"><img alt="" height="16" id="speakerimgBookv15518" src="/img/speaker.png" width="16"/></a>
<span id="bookvPlay15518" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○斋戒</p>
<p>　　《太上经》曰：思神、录气，习法、登阶，名之为斋。</p>
<p>　　太极真人曰：斋莫过乎灵宝，其法高妙，不宣於世。仙圣口诀，秘而不书。太一斋法，玄之又玄。</p>
<p>　　《指教经》曰：奉道不斋戒，如无烛夜行，失道自苦耳。</p>
<p>　　《太真科》曰：修三守一斋为本基，学道以斋戒为本。太上所重，老氏所营，仙真所赖。</p>
<p>　　又曰：道士能日中一食，不餐秽恶。随月斋戒，昼夜不怠。不害一切，拔度〈虫锜〉奚，当得至道。</p>
<p>　　又曰：道士修经习业，以《道德》二篇为先，斋戒授之，度人济己也。</p>
<p>　　又曰：救解父母疾病，当斋官露台。斋中奏子午章，若到必感。</p>
<p>　　又曰：玄清玉皇之道，上皇天帝授太微天帝君、三元紫精君、真阳元老君，后以付太上道君，以传金阙李君。李君传太灵真人南岳赤君，又紫元夫人以传清灵王君。王君传南岳魏夫人，夫人传杨君，使授许长史及掾。授授者斋戒七日。</p>
<p>　　又曰：众真授道，先斋戒百日，或三十日，或十日。又当先告斋一日，以洗素心。三十年六传，寻上经斋戒无如此者。行之四十年，太上迎以玉轮，登上清为上真。</p>
<p>　　《三皇经》曰：凡斋戒三事，以定心口身之业也。</p>
<p>　　又曰：凡斋戒，讲灵元谱大经，珮服内文，以成其道。</p>
<p>　　又曰：凡斋者，珮服三皇内文，以成隐显之道。</p>
<p>　　《登真隐诀》曰：道斋谓之守静，谓斋定其心，洁静其体，在乎澄神遣务，检隔内外心斋者也。</p>
<p>　　又曰：修道之人须斋戒，礼谢七世之愆。</p>
<p>　　又曰：上清每以吉日会五真，凡修道之人，当其吉日，思存吉事，心愿飞仙，立德施惠，振救穷乏，此太上之事也。当须斋戒，遣诸杂念，密处静室。</p>
<p>　　《真诰》曰：斋戒不可杂处，必乱正道也。凡甲寅庚申之日，是尸鬼竞乱，精神躁秽之日。当斋戒不寝，遣诸可欲。凡五卯之日，常当斋戒，入室东向，必拜在神念气，適意所陈。</p>
<p>　　又曰：汉建安中，左慈闻句曲山在金陵，通峨眉罗浮，故度较邪之。遂斋戒三月而登此山，乃得其门入。茅君授以三种神芝，宿启功仪，曰："捧香仙女下卫斋戒之人。"</p>
<p>　　又曰：太极真人授太上口诀，千岁五传，依隐书之制，斋戒五日，乃授立约。</p>
<p>　　《珠囊》曰：凡入五岳，以甲子上旬之日沐浴，斋戒七日乃行。若名山有芝英奇药者，奉之作素奏丹书其文，乞登仙度世，飞行上清。再拜，放自鸡犬各一於石上而去，然后求芝英奇药，所欲必获。恶鬼老魅不敢试，人若学道不知此术，入山多厄。</p>
<p>　　《抱朴子》曰：家有三皇图，先必斋戒百日，乃召致天地五岳社稷之神，后圣君命清虚小有真人撰集上仙真录，总名为上真正法，以慑万邪。百年再授于人，须斋戒方得。</p>
<p>　　《三元品经》曰：学道之本，当先修中元。斋戒之法，赎罪谢过於太真，则书名玄图。</p>
<p>　　《灵宝赤书》曰：元始五老诸天帝皇帝，以岁六斋之月，会於上三天灵都宫，元阳紫微之台，集算天元，推校运度。又云：紫微宫旧格丹书白素，斋戒百日诵之。</p>
<p>　　《太素玉录经》曰：斋戒存思，诵习此经。精进无怠，神通智达，位为太素真人。</p>
<p>　　《大平经》曰：真人云：人之精神，常居空闲之处，不居污浊之间也。欲思还神，皆当斋戒香室中，百病自除。不斋戒则精神不肯返人也。皆上天共诉人，所以人病积多，死者不绝。</p>
<p>　　《八素奔辰诀》曰：七曜五星，审识形色，见之早晚，于庭伺之。若晦冥之夕，皆於寝室存念，斋戒修行，如存奔日月之法。日中赤气紫芒者，为曜灵九神华芒也。月中黄气白光，八朗之芒，是为月华夜精，道人皆知。服日月之气，而吸九华灵芒，能修存奔日月之道。安妃授杨君书二卷，皆是奇法。日月之道，甚多高妙。</p>
<p>　　《上清金阙灵书》曰：太上之吉会日者，高真集宴庆献之日也。回元者，太上之更始日也。甲子阴阳之首气，月晦改度之初萌，故为新日也。不知此日者，不得解罪除过，不得刻简上真。当须斋戒，於是日思存吉事，此回元诀也。</p>
<p>　　又曰：《黄庭内景经》一名《太上琴心文》，又名《大帝金书》扶叶大帝君宫中尽诵此经。金简刻书之，故曰金书。又名《东华玉篇》。东华者，方诸宫名，东海青童君所居也。其中仙曹多斋戒诵咏，刻玉书之。</p>
<p>　　又曰：太极左真人曲素诀辞，一名《九天凤气玄丘大真书》。太上授太极左真人，真人传东海方诸宫青童大君，使传道士宿有名应神仙真人者。珮之二十年，得见三元君斋戒青金之誓，以代盟约。</p>
<p>　　《八道秘言》曰：欲行九真之法者，斋戒静室，至须专寂心祷，飞仙上登紫庭。</p>
<p>　　又曰：九天凤气玄丘真书，玄都丈人仙科授珮，斋戒三日，珮之者得仙。</p>
<p>　　《道德经序诀》曰：尹喜知紫气西迈，斋戒相见道真。及老子度关，授二篇经义。</p>
<p>　　《灵书经》曰：十部妙经，金字玉简，诸天真仙斋戒月日，上诣玉京诵其文。</p>
<p>　　《威仪经》曰：斋戒景福，度人先为，先人后己，与志玄同。一本行书曰，授灵宝赤书者，必先斋戒。</p>
<p>　　《东卿司命经》曰：先师王君昔见授《太上明堂玄真上经》，斋戒休粮，存念日月，咽服光芒之液。常密行之，此上真道也。太上玄真经先盟而后行，行之然后可闻玉珮金珰之道耳。季伟者长斋三年，竭诚殚思，乃能得之。神光映身，然后授书，此真玄之道。要而不烦，吾常秘宝藏之囊肘，后以相示慎密者也。好道者欲求神山，宜先斋戒登山。昔左慈斋戒三月，拜礼灵山，竭诚三年，然后二茅君引前。</p>
<p>　　又曰：《黄庭内景玉经》曰："扶桑太帝君命赐谷神王传南岳夫人，授授斋戒九日。"</p>
<p>　　又曰：《三元真一经》，金阙帝君所守，东海小童以传涓子，涓子传苏君，苏君传周君。授授斋百日，或五十日，或三十日，或七日。四十年传一人，十人止。后圣道君命清灵小有天王修集上仙真录总名，紫元夫人传王君，王君传南岳魏夫人，夫人传杨君，杨君传许掾，授授斋三日，或七日。凤真之文，大上授太极左真人，真人传东海方诸君、青童君，此亦众真相传，授授斋三日，珮之九年，得见二元君于上清金阙。</p>
<p>　　又曰：《太上智惠经》太上付上相。又紫元夫人传王君，而王君传南真，南真传杨君，今授许长史掾，授授斋戒五十日。</p>
<p>　　又曰：太丹隐书飞真之道，存想之法也。此盖杨君止抄一经，诵以与长史耳，亦独九真之龙书也，未见斋戒之法，不可遵行。《真诰》有朝大素法云：授洞决旋行，太丹隐书存三元洞房者，即谓此也，但不具耳。世有周咀堙注洞房事，亦是抄耳。此经语而注之，为施修之法，未见真本而事旨不具。</p>
<p>　　《名山记》曰：大茅山有小穴口，石填之，但精心斋戒，可得而游，中茅山东亦有小穴，穴口如狗窦，劣容人入耳。愈入愈阔，外以盘石掩塞穴口，故馀小穿如杯大，使山灵守卫之。此盘石亦时开发，若勤恳斋戒，寻之得从而入，易於常洞口。好道者欲求神仙，宜预斋戒，则三茅君於句曲见之，授以要道。入洞门句曲，有五门，立志斋戒三月，靴悊创逝者可入矣。</p>
<p>　　《九天经》曰：玉辅上宰斋戒建节，侍於太清。</p>
<p>　　《法轮经》曰：仙公斋戒，未及岁年而感召天真下降净室。</p>
<p>　　又曰：念真斋戒，缄口慎言。</p>
<p>　　《灵宝大戒经》曰：不授大戒，徒为长斋。</p>
<p>　　《四极明科经》曰：凡学上清之道，奉其宗师，入室斋戒。</p>
<p>　　《太上科》曰：凡经从师授，皆真官侍卫，须斋戒讲诵。</p>
<p>　　《雌一五老经》曰：长修善行，日中乃饭，斋戒三年，乃得授《大洞真经》。</p>
<p>　　《太上丹简墨录》曰：道之去圣日己远矣，传写科戒谬误者众。若有所疑，师不能解者，可斋戒一月，求灵应之审。灵仙感降，报语於人。</p>
<p>　　《传授经》曰：斋者，简素为上，神先映身。</p>
<p>　　《集仙录》曰：昆仑玄圃见正一真人，勤苦斋戒，读经崇道。</p>
<p>　　《大霄琅书》曰：立三本书，一为长镇，一为供斋，一为研习者。常自随所住室中，别置格上，躬自出入，勿使委非。其所写经之时，须先斋戒。经中有图，图或别卷，各有侍官典图。真吏请问经，曰："道不存师，斋诵无感。"</p>
<p>　　《玉珮金珰经》曰：众真登太琼台，斋戒三月。</p>
<p>　　《崆峒经》曰：太上道君斋戒於西那玉国罗浮之岳。</p>
<p>　　又曰：青精飵方，太极真人传王君，授授之际，斋戒十日，二千六百年传十人。云牙玉方，王君传南岳魏夫人，斋戒五日，服之可以绝穀，去尸虫。王君游观天下，诣龟山，斋二月。又斋戒三年，诣太素。还西城，又斋三月。授书周君，少遇中央黄老君游丹城，乞长生度世之道。授以上真之道，乃还，登常山石室中，斋戒念虑，久历岁时，后仙去。</p>
<p>　　《道学传》曰：左敦字尚隐，云阳人。云阳山即茅山也。敦所居山舍西五十里，有一石室，西南二里，复有一石室，皆容数十人。西南室，父老传云，有铜牛出，皆铜靷铜卷，相传号为铜室，曲入至深，立北通潢池，而洞昆仑。每三元斋戒之日，敦往二室祈祷，皆能仿佛真形。</p>
<p>　　又曰：陆修静字元德，吴兴人。太始七年，率众建三元露斋。</p>
<p>　　《太真上苍元上录经》曰：凡有生之域，清少浊多，秽障相缠。行善不立，邪气来侵，强魔守试。上学之人，斋戒存思，禁隔嚣尘。非类之物，唐突去来，皆是秽浊。当择日斋戒，珮破淹之符，以昇玉清。</p>
</div>
</div>
<div class="bookvmiddle">
<a href="/guwen/bookv_15517.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15519.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
