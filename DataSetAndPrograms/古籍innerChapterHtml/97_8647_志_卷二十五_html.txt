
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
辽史·志·卷二十五_古诗文网
</title>
<meta content="◎仪卫志一辽太祖奋自朔方，太宗继志述事，以成其业。于是举渤海，立敬瑭，破重贵，尽致周、秦、两汉、隋、唐文物之遗馀而居有之。路车法物以隆等威，金符玉玺以布号令。是以传至九主二百馀年，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_8647.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>志·卷二十五</b></span>
<a href="javascript:PlayBookv(8647)" style="margin-left:5px;"><img alt="" height="16" id="speakerimgBookv8647" src="/img/speaker.png" width="16"/></a>
<span id="bookvPlay8647" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%84%b1%e8%84%b1%e7%ad%89">脱脱等</a></p>
<div class="contson">
<p>　　◎仪卫志一</p>
<p>　　辽太祖奋自朔方，太宗继志述事，以成其业。于是举渤海，立敬瑭，破重贵，尽致周、秦、两汉、隋、唐文物之遗馀而居有之。路车法物以隆等威，金符玉玺以布号令。是以传至九主二百馀年，岂独以兵革之利，士马之强哉！文谓之仪，武谓之卫，足以成一代之规模矣。考辽所有舆服、符玺、仪仗，作《仪卫志》。</p>
<p>　　舆服</p>
<p>　　自黄帝而降，舆服之制，其来远矣。禹乘四载作小车，商人得桑根之瑞为大辂，周人加金玉，象饰益备。秦取六国仪物，而分别其用，先王之制，置而弗御。至汉中叶，锐意稽古，然礼文之事，名存实亡，盖得十一于千百焉。唐之车辂因周、隋遗法，损益可知。而祭服皆青，朝服皆绛，常服用宇文制，以紫、绯、绿、碧分品秩。五代颇以常服代朝服。辽国自太宗入晋之后，皇帝与南班汉官用汉服；太后与北班契丹臣僚用国服，其汉服即五代晋之遗制也。考之载籍之可徵者，著《舆服篇》，冠诸《仪卫》之首。</p>
<p>　　国舆</p>
<p>　　契丹故俗，便于鞍马。随水草迁徙，则有毡车，任载有大车，妇人乘马，亦有小车，贵富者加之华饰。禁制疏阔，贵适用而已。帝后加隆，势固然也。辑其可知著于篇。</p>
<p>　　大舆，《柴册再生仪》载神主见之。</p>
<p>　　舆，《腊仪》见皇帝、皇后升舆、降舆。</p>
<p>　　总纛车，驾以御驼。《祭山仪》见皇太后升总纛车。</p>
<p>　　车，《纳后仪》见皇后就车。</p>
<p>　　青幰车，螭头、盖部皆饰以银。驾用驼，公主下嫁以赐之。古者王姬下嫁，车服不系其夫，下王后一等。此其遗意欤？</p>
<p>　　送终车，车楼纯饰以锦，螭头以银，下县铎，后垂大毡，驾以牛。上载羊一，谓之祭羊，以拟送终之用。亦赐公主。</p>
<p>　　椅，《册皇太后仪》，皇帝乘椅，自便殿瑽至西便门。</p>
<p>　　鞍马，《祭山仪》，皇帝乘马，侍皇太后行。《腊仪》，皇帝降舆，祭东毕，乘马入腊围。《瑟瑟仪》，俱乘马东行，群臣在南，命妇在北。</p>
<p>　　汉舆</p>
<p>　　太宗皇帝会同元年，晋使冯道、刘煦等备车辂法物，上皇帝、皇太后尊号册礼。自此天子车服昉见于辽。太平中行汉册礼，乘黄令陈车辂，尚辇奉御陈舆辇。盛唐辇辂，尽在辽廷矣。</p>
<p>　　五辂：《周官》典辂有五辂。秦亡之后，汉创制。</p>
<p>　　玉辂，祀天、祭地、享宗庙、朝贺、纳后用之。青质，玉饰，黄屋，左纛。十二鉴在衡，二铃在轼。龙辀左建旂，十二游，皆画升龙，长曳地。驾苍龙，金摐，镂锡，鞶缨十二就。辽国《勘箭仪》，皇帝乘玉辂至内门。圣宗开泰十年，上升玉辂自内三门入万寿殿，进七庙御容酒。</p>
<p>　　金辂，飨射、祀还、饮至用之。赤质，金饰，余如玉辂，色从其质。驾赤骝。</p>
<p>　　象辂，行道用之。黄质，象饰，余如金辂。驾黄骝。</p>
<p>　　革辂，巡狩、武事用之。白质，革鞔。驾白翰。</p>
<p>　　木辂，田猎用之。黑质，漆饰。驾黑骆。</p>
<p>　　车：制小于辂，小事乘之。</p>
<p>　　耕根车，耕籍用之。青质，盖三重，余如玉辂。</p>
<p>　　安车，一名进贤车，临幸用之。金饰重舆，曲壁，八鉴在衡，紫油纁，朱裹幰，朱丝络网。驾赤骝，朱鞶缨。</p>
<p>　　四望车，一名明远车，拜陵、临吊则用之。金饰，青油纁，朱里通。驾牛，余同安车。</p>
<p>　　凉车，省方、罢猎用之。赤质，金涂，银装。五彩龙风织，藤油壁，绯条，莲座。驾以橐驼。</p>
<p>　　辇：用人挽，本宫中所乘。唐高宗始制七辇。《周官》巾车有辇，以人组挽之。太平册礼，皇帝御辇。</p>
<p>　　大凤辇，赤质，顶有金凤，壁画云气金翅。前有轼，下有构栏。络带皆绣云凤，银梯。主辇八十人。</p>
<p>　　大芳辇。</p>
<p>　　仙游辇。</p>
<p>　　小辇，《永寿节仪》，皇太后乘小辇。</p>
<p>　　芳亭辇，黑质，幕屋绯栏，皆绣云凤。朱绿夹窗，花板红网，两廉四竿，银饰梯。主辇百二十人。</p>
<p>　　大玉辇。</p>
<p>　　小玉辇。</p>
<p>　　逍遥辇，常行用之。棕屋，赤质，金涂，银装，红条。辇官十二人，春夏绯衫，秋冬素锦服。</p>
<p>　　平头辇，常行用之。制如逍遥，无屋。册承天皇太后仪，皇太后乘平头辇。</p>
<p>　　步辇，圣宗统和三年，驻跸土河，乘步辇听政。</p>
<p>　　羊车，古辇车。赤质，两壁龟文、凤翅，绯幰，络带、门帘皆绣瑞羊，画轮。驾以牛，隋易果下马。童子十八人，服绣，瑞羊輓之。</p>
<p>　　舆：以人肩之，天子用韝络臂绾。</p>
<p>　　腰舆，前后长竿各二，金银螭头，绯绣凤襕，上施锦褥，别设小床。奉舆十六人。</p>
<p>　　小舆，赤质，青顶，曲柄，绯绣络带。制如凤辇而小，上有御座。奉舆二十四人。</p>
<p>　　皇太子车辂：</p>
<p>　　金辂，从祀享、正冬大朝、纳妃用之。《册皇太子仪》，乘黄令陈金辂，皇太子升、降金辂。</p>
<p>　　轺车，五日常朝、享宫臣、出入行道用之。金饰，紫幰朱里。驾一马。</p>
<p>　　四望车，吊临用之。金饰，紫油纁通幰。驾一马。</p>
</div>
</div>
<div class="bookvmiddle">
<a href="/guwen/bookv_8646.aspx">上一章</a>
<a href="/guwen/book_97.aspx" style="border:0px;line-height:27px; height:27px;">目录</a>
<a href="/guwen/bookv_8648.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
