
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
渊海子平·女命_古诗文网
</title>
<meta content="《论妇人总诀》推妇人之命，与男命大不同。草堂丁进士先生作元《神趣八法》，照返鬼伏属类从化；女命八法，纯和清贵、浊乱娼婬。取官为夫，为福星；财旺生官，则夫纳福。印绶食神为名贵，有称呼" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_17569.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>女命</b></span>
<a href="javascript:PlayBookv(17569)" style="margin-left:5px;"><img alt="" height="16" id="speakerimgBookv17569" src="/img/speaker.png" width="16"/></a>
<span id="bookvPlay17569" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%be%90%e5%a4%a7%e5%8d%87">徐大升</a></p>
<div class="contson">
<p>　　《论妇人总诀》</p>
<p>　　推妇人之命，与男命大不同。草堂丁进士先生作元《神趣八法》，照返鬼伏属类从化；女命八法，纯和清贵、浊乱娼婬。</p>
<p>　　取官为夫，为福星；财旺生官，则夫纳福。</p>
<p>　　印绶食神为名贵，有称呼。</p>
<p>　　生气印绶，难为子息。</p>
<p>　　印绶财官，必生于富贵之家，才貌贤淑。</p>
<p>　　甲日见辛酉是正夫，丁午字伤正夫。</p>
<p>　　庚申是偏夫；如庚申辛酉重见，乃伤夫再嫁。</p>
<p>　　若财太多，官杀太旺，乃明暗夫集多，婬而且滥。</p>
<p>　　财多而婬；故女人要财薄，旺夫益子。</p>
<p>　　如官得地，七杀受伤，食神干旺，印绶天月二德，夫荣子贵，封赠之命。</p>
<p>　　妇人八字，伤官官杀混杂，食神财旺身衰，为人妒害，好色贪婪，凶顽可畏。</p>
<p>　　伤官见官，克夫再嫁、身心劳役；虽不伤夫，亦有病患、平生欠福，多主不安。</p>
<p>　　大忌年上伤官，主产厄带疾；否则伤寿。</p>
<p>　　伤官主人聪明，美貌秀气。</p>
<p>　　伤官见杀者富，无财者贫。</p>
<p>　　劫财败财、伤官身旺，贫贱下格。</p>
<p>　　以上十五格，皆是冲官逢合，俱有伤官之忌；虽是富贵，不免婬滥之风。</p>
<p>　　七杀正官，只要一位者良；杀多则夫多。</p>
<p>　　官杀被合，乃婢妾姊妹争权。</p>
<p>　　且如甲用辛官，丙合是也；乙用庚官，见丁是也；戊用乙官，见辛是也。此是被合取之，余仿此，主妇人招嫁不定。</p>
<p>　　八字中伤官及官星死绝，孤神寡宿，日时空亡，乃孤克之命。</p>
<p>　　如天干透出官杀，地支无官杀，更临休囚死绝、退气之地，乃女绝其夫之气，当作偏房婢妾推之。</p>
<p>　　命若有天月德，无产厄血光之患，亦无婬滥之气。</p>
<p>　　女命只要身弱，主性纯粹而温 柔、能奉公姑、帮助夫主；身强欺夫，不孝公姑、是非生事、性多急躁。身弱为病，身强亦然。</p>
<p>　　八字喜贵，不宜驿马咸池；要纯和柔弱，不宜刚健太强，岁运亦同。</p>
<p>　　外有陰错陽差、孤鸾之日，不利嫁娶；皆无花烛成亲，因亲至眷，填房孝娶婚姻转析。</p>
<p>　　《孤鸾煞》云：“木虎孀无婿，金猪岂有郎；赤黄马独卧，黑鼠守空房。”主女寡而男孤。</p>
<p>　　时中并冲，女则难为夫嗣；加以空亡、时日孤克，不待言而可知。</p>
<p>　　八字官杀俱无，却行官杀财运，乃夫星得地则孤。</p>
<p>　　八字财官俱有，运行伤官劫财之地，难为夫宫；运过方嫁。细推甚验。</p>
<p>财官印绶三般物，女命逢之必旺夫；不犯杀多无混杂，身强制伏有称呼。<br/>女命伤官福不真，无财无印守孤贫；局中若见伤官透，必作堂前使唤人。<br/>有夫带合须还正，有合无夫定是偏；官杀重来成下格，伤官重合不须言。<br/>官带桃花福寿长，桃花带杀少祯祥；合多切忌桃花犯，劫比桃花大不良 。<br/>女命伤官格内嫌，带财带印福方坚；伤官旺处伤夫主，破了伤官损寿元。<br/>飞天禄马井栏叉，女命逢之福不佳；只好为偏并作妓，有财方可享荣华。</p>
<p>　　《陰命赋》</p>
<p>　　凡观陰命，先观夫主之盛衰；次论身荣，要见子息之强弱。</p>
<p>　　夫荣子旺，定知富贵荣华。</p>
<p>　　子死夫衰，只是穷孤下贱。</p>
<p>　　有夫有子而贫寒者，盖因身在衰乡。</p>
<p>　　无夫无子而昌盛者，亦是身居旺地。</p>
<p>　　若贵人少者，不富亦昌。</p>
<p>　　合贵神非妓即尼，论婬贱者。</p>
<p>　　四柱伤官，暗招财损。</p>
<p>　　招婿者，夫显于门户之中。</p>
<p>　　偏夫者，夫旺于日时之上。</p>
<p>　　夫衰身旺，主为廉洁之人。</p>
<p>　　鬼旺身衰，必作孤寒之妇。</p>
<p>　　凡观陰命之五行，要精详于明辨矣！</p>
<p>　　《女命总断歌》</p>
<p>择妇须沉静，细说与君听。<br/>夫主要强宫，身主要强甚。<br/>官星若不合，夫主无所依。<br/>合绝莫合贵，此法少人推。<br/>专以日为年，此法少人传。<br/>带禄入生旺，产死教人谤。<br/>驿马带贵人，终久落风尘。<br/>有辰休见戌，有戌休见辰；<br/>辰戌若相见，多是婬贱人。<br/>有杀不怕合，无杀却怕合；<br/>合神若是多，非妓亦讴歌。<br/>贵人一座正，两三作宠 定。<br/>陽刃带伤官，驳杂事多端。<br/>满盘多是印，损子必须定。<br/>二德坐正财，富贵自然来。<br/>四柱俱休囚，封赠福禄寿。<br/>金水若相逢，必招美丽容。<br/>寅申巳亥全，孤婬口便便。<br/>子午逢卯酉，定是随人走。<br/>辰戌逢丑未，妇道之大忌。<br/>两贵一位杀，权家富贵说。<br/>财官若藏库，冲破岂不富。<br/>天干一字连，孤破祸绵绵。<br/>地字连一字，两度成婚事。</p>
<p>　　《女命富贵贫贱篇》</p>
<p>　　欲推女命，先看官星；官带杀而贫贱，官得令以安荣。</p>
<p>　　伤官太重必妨夫，且是为人性重。</p>
<p>　　倒食重逢须减福，那堪更犯孤辰。</p>
<p>　　杀重须奔贵室。</p>
<p>　　合多定损贞名。</p>
<p>　　坐禄乘舆而稳厚。</p>
<p>　　冲身动步以轻浮。</p>
<p>　　若乃桃花浪滚，婬奔之耻不堪言。</p>
<p>　　日禄归时，贵重为人所敬。</p>
<p>　　天月二德以坐本命，如逢印绶，贵当两国之封。</p>
<p>　　时日陽刃，本是凶神，既不利于夫主之宫，兼损坏乎平生之性。</p>
<p>　　身干主祯祥。</p>
<p>　　时犯食神健旺，要观八字之强；专食子荣，忌偏印窃身之胜。</p>
<p>　　守闺门而正静，必由陰日守中和。</p>
<p>　　待夫婿以经营，此乃陽干时旺甚。</p>
<p>　　大抵，欣逢正禄。</p>
<p>　　怕犯咸池。</p>
<p>　　清贵得长生之辅。</p>
<p>　　杂浊以败气之归。</p>
<p>　　四柱败多，大忌冲身而犯合。</p>
<p>　　一生忙甚，若非是妓即为尼。</p>
<p>　　印坏与公姑相妒。</p>
<p>　　食专得子嗣之宜。</p>
<p>　　官杀重逢，须防婬乱。</p>
<p>　　姊妹透出，便见争夫。</p>
<p>　　魁罡有灵变之机。</p>
<p>　　日贵有安常之福。</p>
<p>　　即以干支分定，官杀胜而无制伏，不为娼妓，定作尼姑。</p>
<p>　　《滚浪桃花》</p>
<p>　　女命用官为夫、或杀；只喜一位，多者克夫。</p>
<p>　　如命满盘官星为忌；满柱杀星，为福反吉。</p>
<p>　　伤官不为贵，伤官运复行克夫。</p>
<p>　　伤官有制身绝。</p>
<p>　　女命伤官，刑子、克夫为决。</p>
<p>　　女命官星多者，伤夫主贱。</p>
<p>　　伤官桃花，为妓女命，或主克子息。</p>
<p>　　若见贵人一位，或带荣神、或犯绝地，多富贵贞洁。</p>
<p>　　禄马相随，桃花带贵，咸池遇马，多婬、妨夫破家。</p>
<p>　　有辰无戌命孤，晚景寂寞。</p>
<p>　　戌多无辰，初年劳碌，中年好；不妨夫、不克子，风流 而婬。</p>
<p>　　辰戌全则婬乱破家、伤夫克子、夭寿残疾。</p>
<p>　　《女命贵格》</p>
<p>正气官星。<br/>财官两旺。<br/>印绶天德。<br/>独杀有制。<br/>伤官生财。<br/>坐禄逢财。<br/>官星带合。<br/>日贵逢财。<br/>官贵逢官。<br/>官星坐禄。<br/>官星桃花。<br/>食神生旺。<br/>食神生财。<br/>杀化印绶。<br/>二德扶身。<br/>三奇合局。<br/>陽刃有制。<br/>拱禄拱贵。<br/>归禄逢财。</p>
<p>　　《女命贱格》</p>
<p>官杀混杂。官杀无制。<br/>杀星太重。伤官太重。<br/>贪财坏印。比肩犯重。<br/>无官见合。无印见杀。<br/>伤官七杀。带合桃花。<br/>八字刑冲。财多身弱。<br/>陽刃冲刑。金神带刃。<br/>多官多合。倒插桃花。<br/>身旺无依。伤官见官。<br/>财官遇印。印绶遇劫。</p>
</div>
</div>
<div class="bookvmiddle">
<a href="/guwen/bookv_17568.aspx">上一章</a>
<a href="/guwen/book_210.aspx" style="border:0px;line-height:27px; height:27px;">目录</a>
<a href="/guwen/bookv_17570.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
