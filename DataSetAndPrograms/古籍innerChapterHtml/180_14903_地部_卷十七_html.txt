
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·地部·卷十七_古诗文网
</title>
<meta content='○石下《西京杂记》曰：窦太后在家，尝有白燕衔石大如指，堕后绩筐中，后取石剖为二，其中有文曰："母天地。"后乃合之，遂不复开，后为皇后，常并置玺中为天玺。又曰：五' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_14903.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>地部·卷十七</b></span>
<a href="javascript:PlayBookv(14903)" style="margin-left:5px;"><img alt="" height="16" id="speakerimgBookv14903" src="/img/speaker.png" width="16"/></a>
<span id="bookvPlay14903" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○石下</p>
<p>　　《西京杂记》曰：窦太后在家，尝有白燕衔石大如指，堕后绩筐中，后取石剖为二，其中有文曰："母天地。"后乃合之，遂不复开，后为皇后，常并置玺中为天玺。</p>
<p>　　又曰：五鹿充宗受学於弥成子，弥成子少时，常有人遇己，授以文石，大如鸡卵，成子吞之，遂大明悟，为天下通儒。成子后病，吐出此石授充宗，充宗复吞，又为明学。</p>
<p>　　又曰：汉武昆明池养鱼，往往飞去，后刻石为鲸鱼致水中，乃不飞去，每至当雨，鱼当鸣吼。</p>
<p>　　顾恺之《启蒙记》曰：零陵郡有石燕，得风雨则飞如真燕。</p>
<p>　　《浔阳记》曰：石镜山东一圆石悬崖，明净照人，毫细必察。</p>
<p>　　《幽明录》曰：宫亭湖边傍石间，有石数枚，形圆若镜，明可鉴人，谓之石镜。后人过，以火燎一枚，今不复明，其人眼遂失明。</p>
<p>　　庾仲雍《湘州记》曰：应阳县蔡子池南有石臼，云是蔡伦纸臼。</p>
<p>　　王歆之《南康记》曰：归美山，山石红丹，赫若采绘，峨峨秀上，切霄邻景，名曰女娲石。大风雨后，天澄气静，闻弦管声。</p>
<p>　　《拾遗记》曰：员峤山东有云石，广五百里，驳落如锦，扣之片片蓊然云起。</p>
<p>　　又曰：魏明帝时，太山下有连理文石，高十二丈，状如枯树，其文色彪发，似人雕镂，自下及上皆合百余步，及魏明帝之始，稍觉相近如双阙也。土石阴类，魏为土德，斯为灵。</p>
<p>　　《交州记》曰：有浮石山在海中，石虚轻可以磨脚，煮饮之止渴。</p>
<p>　　《洞冥记》曰：元鼎中，条支国贡马石以和九转丹。有发白者，以此石拭之，应手而黑。</p>
<p>　　顾野王《瑞应图》曰：石华者，石生华也。</p>
<p>　　刘澄之《江州记》曰：兴平县蔡子池南有石穴，深二百许丈，石青色，堪为书砚。</p>
<p>　　《蜀中记》云：隗叔通，棘人也，性至孝。母每食必须江水，通每汲，江中石为之出。今江中有石，号孝子石。</p>
<p>　　《十洲记》曰：流洲在西海中，上多积石，名为昆吾石，治其石成铁作剑，光明照洞如水精状，割玉物如切泥土焉。</p>
<p>　　《益州记》曰：龙盘山有一石，长四十丈，高五丈，当中有户及扉，若人掩闭。故老相传玉女房。</p>
<p>　　石虎《邺中记》曰：孟津河东去邺城五里，有济北郡穀城县，有穀城山，是黄石公所葬处。有人登此山，见崩土中有文石，石文鲜明。虎使采取以治宫殿，又免穀城令，不奏闻故也。</p>
<p>　　《浔阳记》曰：落星石，在宫亭湖中，周回百余步，高五丈，上生竹林。</p>
<p>　　《武昌记》曰：陶太尉庙东有盘龙石，旧传云，龙盘於此石。</p>
<p>　　《梁州记》曰：沔阳城溯汉上十五里，有诸葛武侯所镇，在汉水南，背山向水，门前累石以为阵。</p>
<p>　　《荆州图经》曰：宜都有穴，穴有二大石，相去一丈。俗云，其一为阳石，一为阴石，水旱为灾，鞭阳石则雨，鞭阴石则晴，即廪君石是也。但鞭者不寿，人颇畏之，不肯治也。</p>
<p>　　《丹阳记》曰：石头城西有唐颓石，王敦害周伯仁之所。</p>
<p>　　又曰：湖熟县，晋惠帝永宁二年，湖中有大石，去渚二百步，浮来登岸，百姓惊观，咸曰石来。有年果有石冰入扬州。</p>
<p>　　裴渊《广州记》曰：甘泉县平野中，孤石挺起，峰秀入云，连石相接，无异栋宇。</p>
<p>　　《安城记》曰：石室中有素石数斛，状如雀头，甘润虚脆，殆可啖。</p>
<p>　　曹叔雅《异物志》曰：豫章有石黄白色而理疏，以水灌之便热，以鼎加其上，炊足以熟，冷则灌之。雷焕以问张华，华曰："然石也。"</p>
<p>　　《汉官仪》曰：马伯第登泰山，见石二枚，一是武帝时石，用五车载不能上，因置山中为屋，号五车石；一是刻号记功德，立坛上。</p>
<p>　　王韶之《始兴记》曰：劳口北有逃石，一名灵石。晋永和中，有二飞仙衣冠自来憩，此石旬日乃去之。</p>
<p>　　盛弘之《荆州记》曰：临贺郡有青石，上有磨刀斧迹，春夏明净，秋冬芜秽，云是雷磨石。</p>
<p>　　又曰：筑阳粉水口有一石，下不测，出地尺余，围可三尺，色极青，其上如斫，明可以鉴人，相传以为陨星。县西有孤石挺出，其下临潭，或有见根者如竹根。</p>
<p>　　又曰：樊重母畏雷，为石室避之，悉以石为阶砌，今犹存。</p>
<p>　　又曰：临贺冯乘县东五里，有故县庙，相传汉淮南王安被诛，其子奔逸来至，一夜忽化为石人，当县门而立。百姓怪而观之，其迫察者，手足无不疮烂。</p>
<p>　　《述异记》曰：镜湖，俗传轩辕氏铸镜於湖边。今有轩辕磨镜石，石上常洁，不生蔓草。</p>
<p>　　《舆地志》曰：会稽秦望山，始皇刻石前，有石广数丈，云是始皇坐之石，两边有方坐八所，云是丞相已下坐石，故今有丞相石之名。</p>
<p>　　《玄中记》曰：天下之强者，东海之沃燋石焉，方三万里，海水灌之随尽，故水东流而不盈。</p>
<p>　　又曰：玉门之西南有一国，国中有山，山上有庙，国人岁岁出石〈石替〉数千枚，名为霹雳〈石替〉，从春雷而〈石替〉减，至秋〈石替〉尽。</p>
<p>　　《鄱阳记》曰：钱仓石，在饶州西一百里，石形如仓囷。昔渔人夜宿石下，忽见石开，窥见石中有钱，取之盈艇而去，因为名。</p>
<p>　　《郡国志》云：乞子石，在马湖南岸，东石腹中出一小石，西石腹中怀一小石，故僰人乞子於此有验，因号乞子石。</p>
<p>　　又曰：思州金鸡石，每有鸡金色，鸣於石上。</p>
<p>　　又曰：仙人石，曾有飞仙人飞下此石，一曰仙人床。</p>
<p>　　又曰：协州弄栋县蜻蛉水下有石猪峰，有石猪母子数十头。云夷人昔牧於此，猪化为石，今夷人不敢於此牧。</p>
<p>　　又曰：儋州昌化湖明山，山有二石如人形，云有兄弟二人向海捕鱼，因化为石，号曰兄弟石也。</p>
<p>　　又曰：桂州兴安县有卧石一枚，其形似人，而举体青黄隐起，俗谓之石神，可以祈雨，小举则雨小，大举则雨大。</p>
<p>　　又曰：桂州兴安县有卧石一枚，其形似人，而举体青黄隐起，俗谓之石人，可以祈雨，小举则雨小，大举则雨大。</p>
<p>　　又曰：马岭山峤多虺蛇，毒杀人，有冷石可以解之，屑著疮内即活。</p>
<p>　　又曰：梁州女郎山，张鲁女浣衣石上，女便怀孕，鲁谓邪淫，乃放之。后生二龙，及女死，将殡，柩车忽腾跃昇此山，遂葬焉。其水旁浣衣石犹在，谓之女郎山。</p>
<p>　　又曰：郴州城北七十里有话石山，孤石特竦，仙人於此处谈话。</p>
<p>　　《舆地志》曰：南陵县有女观山，俗传云，昔有妇人，夫官於蜀，屡愆秋期，忧思感伤，登此山骋望，因化为石，如人之形。所牵狗亦为石，今狗形犹存。《博物志》曰：鹳，水鸟也，伏卵时数入水，卵冷，取礜周围绕卵以助暖气。</p>
<p>　　《华阳国志》曰：汶山有咸石，煎之得盐。</p>
<p>　　《异苑》曰：滕放太元初，枕文石卧，忽暴雨，震其所枕，傍人莫不慑，而放微觉有声。</p>
<p>　　又曰：永康王旷井上有一洗石，时见赤气，后有二胡人寄宿，忽求买之。旷怪所以，未及度钱，子妇孙氏睹二黄鸟斗於石上，疾往掩取，变成黄金。胡人不知，索市愈急，既得，撞破内止有二鸟处。</p>
<p>　　刘敬叔《异苑》曰：晋武帝时，吴郡临平岸崩，出一石鼓，打之无声。以问张华，华曰："可取蜀中桐材刻作鱼形，扣之则鸣。"於是如其言，扣之声闻数十里。</p>
<p>　　《异物志》曰：夷州土无铜铁，磨砺青石以作弓矢，此石砮楛矢之类。</p>
<p>　　《物理论》曰：土精为石，石，气之核也。气之生石，犹人筋络之生爪牙也。</p>
<p>　　《博物志》曰：桃林，在弘农湖县休牛之山，有石焉，曰帝台之基也。五色而文，状鹑卵焉。</p>
<p>　　《游名山志》曰：芙蓉渚有耸石，头如初生芙蓉，色皆青白。</p>
<p>　　《山海经》曰：燕山，多婴石。言似玉，有采婴带，所谓燕石也。</p>
<p>　　又曰：钱来之山，多洗石。若澡洗，可以磢去垢也。</p>
<p>　　《水经注》曰：象林郡功曹姓区，有子名连，攻其县杀令，自号为王。值世乱离，林邑遂立，后乃袭代传位子孙，三国鼎争，未有所附。吴有交土，与之邻接，进侵寿泠，以为疆界。自区连以后，国无文史，失其纂代，世数难详，宗胤灭绝，无复种裔。外孙范熊代立，人情乐推，后熊死，子逸立。有范文，日南西卷县夷帅雅夷奴也。文为奴时，山边牧羊，于涧水中得两鲤鱼，隐藏持归，规欲私食。郎知检其鱼，文大惭惧，诈云："将砺石还，非为鱼也。"郎至鱼所，见是两石，信之而去，文始异之。石有铁，文入山中，就石冶铁，锻作两刀，举刃向鄣，因咒曰："鲤鱼变化，治石成刀，斫石鄣破者，是有灵神，文当治此，为国君王；斫不入者，是无神灵。"进斫石鄣，如龙渊干将之斩芦藁。由是人情渐附。今斫石尚在，鱼刀犹传子孙。</p>
<p>　　又曰：澧水，出武陵充县，东经临澧、零阳二县故界，水之南岸，白石双立，厥状类人，高各三十丈。周四十丈。故老相传，言昔充县尉与零阳尉共论封境，因相伤害，化而为石。</p>
<p>　　刘义庆《幽明录》曰：阳羡县小吏吴龛，有主人在溪南，尝以一日掘船过水溪，内见一五色浮石，取内床头，至夜化成一女子也。</p>
<p>　　又曰：宜都，建平二郡之界有五六峰，参差玄出，上有倚石如二人，象像攘袂相对，俗谓二郡督邮争界於此。</p>
<p>　　扬雄《蜀本纪》曰：秦王献五美女於蜀王，蜀王遣五丁迎五女，见大蛇入山空中，五丁引蛇，山崩，五女上山化为石。</p>
<p>　　又曰：武都丈夫化为女子，颜色美好，盖山之精也，蜀王娶以为妻，无几物故，於成都郭中，葬之以石镜一枚，径一丈，高五尺。</p>
<p>　　邓析书曰：譬犹拯溺而垂之以石，救火而投之以薪。</p>
<p>　　《世说》曰：武昌阳新县北山上有望夫石，状若人立者，传云，昔有贞妇，其夫从役远赴国难，携弱子饯送此山，立望而化为石。</p>
<p>　　《兵书》曰：军中地生石，将可以久居。</p>
<p>　　《史记》曰：以石投水，莫之逆也。</p>
<p>　　《杂五行书》曰：妇姑斗争，取石重十六斤埋门外，即罢。</p>
<p>　　荀伯子《临川记》曰：石廪状似仓廪，其内可容千斛，廪口开则岁俭，闭则年丰。</p>
<p>　　又曰：石龙山有岩，其下有石，形隐起似龙，头尾长一丈二尺。</p>
<p>　　《地理记》云：有鳞甲，因号为石龙。</p>
<p>　　又云：石鼓，在宜黄水边，状如鼓形，阔九尺，长一丈四尺四寸。</p>
<p>　　又云：圆净如鼓，因以鼓为名焉。</p>
<p>　　又云：破石高五尺，在宜黄水边。</p>
<p>　　又云：有女人水次浣濯，为蛟所牵入石中，经数日雷击石破，见死蛟及女人尸浮出，因号为破石。</p>
<p>　　又曰：浮石，其石居汝水中心，或水泛涨，高岸皆没，此石居然不没，因以为名之。</p>
<p>　　又曰：落峭石，去飞猿馆一百一十五里，在飞猿水，巍峨嵌空，数里可望，即谢灵运诗云"朝发悲猿峤，暮宿落峭石"，是其处也。</p>
<p>　　《始兴记》云：营口东岸有石四方，而高可百仞，其状若台，故名台石。又林水出焉。其台旁有石室，室前盘石上，行列十瓮，皆盖以青盆，悉是银制。有人过者，但得开观，不可取之；取之则闷绝若死。封丘之奴窃二枚，为大蛇所害，即不知其自。</p>
<p>　　《永嘉记》云：永嘉南岸有贴石，乃尧时之神人，以破石推将入恶溪道次，置之溪侧，遥望有似张帆，今俗号为张帆溪，与天台山相接。</p>
<p>　　又《郡国志》曰：东海信郎神破石为帆，今东海有信郎祠即是。</p>
</div>
</div>
<div class="bookvmiddle">
<a href="/guwen/bookv_14902.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_14904.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
