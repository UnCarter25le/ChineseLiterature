
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·百卉部·卷三_古诗文网
</title>
<meta content="○菊《尔雅》曰：菊，治蘠。今之秋华菊也。又《图赞》曰：菊名曰精，布华玄月，仙客是寻，薄彩薄捋。《礼记·月令》曰：季秋之月，菊有黄华。《周书》曰：寒露之日，鸿雁来宾。又五日" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15847.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>百卉部·卷三</b></span>
<a href="javascript:PlayBookv(15847)" style="margin-left:5px;"><img alt="" height="16" id="speakerimgBookv15847" src="/img/speaker.png" width="16"/></a>
<span id="bookvPlay15847" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○菊</p>
<p>　　《尔雅》曰：菊，治蘠。今之秋华菊也。</p>
<p>　　又《图赞》曰：菊名曰精，布华玄月，仙客是寻，薄彩薄捋。</p>
<p>　　《礼记·月令》曰：季秋之月，菊有黄华。</p>
<p>　　《周书》曰：寒露之日，鸿雁来宾。又五日，菊有黄华。伍陋，土不稼穑。</p>
<p>　　《晋书》曰：罗含致仕还家，阶庭忽兰菊丛生，人以为德行之感。</p>
<p>　　《续晋阳秋》曰：陶渊明，常九月九日无酒，出菊丛中，摘盈把，坐其侧。久之，望见一白衣人至，乃王弘送酒，即便就酌。</p>
<p>　　《山海经》曰：九九之山，其草多菊。</p>
<p>　　《广志》曰：菊有白菊。</p>
<p>　　《风俗通》曰：南阳郦县有甘谷，谷中水甘美。云其山上有大菊菜，水从山流下，得其滋液。谷中三十馀家，不复穿井，仰饮此水，上寿百二三十，其中百馀，七十、八十名之为夭。司空王畅、太尉刘宽，袒缘袁隗为南阳太守，闻有此事，令郦月送水三十斛，用饮食澡浴，终然尾嫳。</p>
<p>　　《抱朴子》曰：刘生丹法：用白菊花汁、莲花汁、地血汁、樗汁，和丹蒸之，服一年，得五百岁，仙方所谓日精。</p>
<p>　　又曰：日精、更生、周盈，皆一菊也，而根茎花实异名。或无效者，以由不得真菊。菊花与薏苡相似，直以甘苦别之耳，菊甘而薏苦。今所有真菊，但为少耳。</p>
<p>　　《神仙传》曰：康风子服甘菊花、柏实散，得仙。</p>
<p>　　《博物志》曰：菊有二种，苗花如一，惟味小异，苦者不宜服。</p>
<p>　　崔实《四民月令》曰：九月九日，可彩菊华。</p>
<p>　　王韶之《神境记》曰：苜眶郡西有灵源山，其涧生灵芝、石茵，岩有紫菊。</p>
<p>　　《风土记》曰：日精者，菭(音苔。)蘠，皆菊华茎植叼名。九月，律中无射而数九，俗尚九日而用候时之草也。</p>
<p>　　盛弘之《荆州记》曰：郦县北八里，有菊水，其源悉芳。菊被崖，水甚甘馨。太尉胡广久患风羸，恒汲饮水，后疾遂瘳，年及百岁。非惟天寿，亦菊所延也。</p>
<p>　　《名山记》曰：道士朱孺子，吴末入王笥山，服菊花，乘云升天。</p>
<p>　　《本草经》曰：菊有筋菊，有白菊、黄菊。花一名节花，一名傅公，一名延年，一名白华，一名日精，一名更生，一名阴威，一名朱羸，一名女菊。其菊有两种，一种紫茎，气香而味甘美，叶可作羹，为真菊。一种青茎而大，作蒿艾气，味苦，不堪食，名薏，非真菊也。</p>
<p>　　《吴氏本草经》曰：菊华，一名女华，一名女室。</p>
<p>　　《淮南万毕术》曰：以壮菊灰散池中，蛙尽死。</p>
<p>　　《楚辞》曰：朝饮木兰之坠露兮，夕餐秋菊之落英。</p>
<p>　　又曰：春兰兮秋菊，长无绝兮终古。</p>
<p>　　锺会《菊赋》曰：缥幹绿叶，青柯红芒，华实规圆，芳颖四张。故夫菊有五美焉：圆华高悬，准天极也；纯黄不杂，后土色也；早殖晚登，君子德也；冒霜吐颖，像劲直也；流中轻体，神仙食也。</p>
<p>　　潘尼《秋菊赋》曰：泛流英於青醴，似浮萍之随波。</p>
<p>　　嵇康《菊花铭》曰：煌煌丹菊，暮秋弥荣。亲尊是御，永祚亿龄。</p>
<p>　　○若</p>
<p>　　《毛诗疏》曰：若，饶也，幽州谓之翘饶。蔓生，茎如劳豆而细，叶似蒺藜而青。其华细绿色，可生食，味如小豆藿。</p>
<p>　　《本草经》曰：陵若生下湿死晷，七八月华。华紫，似今紫草，可以染帛。煮沐头，发即黑。</p>
<p>　　○萱</p>
<p>　　《毛诗·伯兮》曰：焉得谖草，言树植党。(背，北堂也。)愿言思伯，使我心痗。</p>
<p>　　《说文》曰：苕，忘忧草也。</p>
<p>　　崔豹《古今注》曰：欲忘人之忧，则赠以丹棘，一名忘忧草也。</p>
<p>　　《博物志》曰：《神农经》曰："上药养性，谓合欢蠲忿，萱草忘忧。"</p>
<p>　　《风土记》曰：花曰宜男，妊妇佩之，必生男。又名萱草。</p>
<p>　　《本草经》曰：苕，一名忘忧，一名宜男，一名歧女。</p>
<p>　　《录异记》曰：妇人带宜男草，生儿。</p>
<p>　　束晳《发蒙记》曰：甘枣令人不惑，萱草可以忘忧。</p>
<p>　　任昉《述异记》曰：苕草，一名紫萱，又名忘忧草，吴中书生谓之疗愁。</p>
<p>　　嵇康《养生论》云：苕草忘忧。</p>
<p>　　○苜蓿</p>
<p>　　《史记》曰：大宛有苜蓿草，汉使取其实来，於是天子始种苜蓿。离宫别观旁，尽种蒲陶，苜蓿极望。</p>
<p>　　《汉书·西域传》曰：琤蚌国有苜蓿，大宛马嗜苜蓿。武帝得其马，汉使彩蒲桃、苜蓿种归，天子益种离宫别馆旁。</p>
<p>　　《晋书》曰：华广免官为庶人。晋武帝登陵云台，槛邈苜蓿园，阡陌甚整，依然感旧。太康初大赦，乃得袭爵。</p>
<p>　　《西京杂记》曰：乐游苑中，自生玫瑰树，下多苜蓿，一名怀风。时或谓光风在其间，常肃肃然照其光彩，故曰苜蓿怀风。茂陵人谓为连枝草。</p>
<p>　　《博物志》曰：张骞使西域，所得蒲桃、胡葱、苜蓿，</p>
<p>　　《述异记》曰：张骞苜蓿园，在今洛中，苜蓿，本胡中菜，骞始於西国得之。</p>
<p>　　杨咳戤《洛阳伽蓝记》曰：宣武场在大夏门东北，今为光风园，苜蓿出焉。</p>
<p>　　○菅</p>
<p>　　《尔雅》曰：白华，野菅。(菅，茅属也。)</p>
<p>　　《毛诗·宿丘·东门之池》曰：东门之池，可以沤菅。</p>
<p>　　又《白华》曰：周人刺幽后也。白华菅兮，白茅束兮。</p>
<p>　　又《题纲》曰：白华，野菅，草也，其性柔仞堪用。取此白华，而将白茅束之，喻申后被褒姒所代，恶人蒙善，好人见弃也。</p>
<p>　　《左传·成公九年》曰：虽有丝麻，无弃菅蒯；输有姬姜，无弃憔悴。</p>
<p>　　《周书》曰：成王时，会稽人献以菅。("会"，或作"禽"。亦东南蛮。菅草坚忍。)</p>
<p>　　《山海经》曰：天帝之山，其下多菅。</p>
<p>　　《异物志》曰：香菅似茅，而叶长大於茅。不生污下之地，生丘陵山岗。凡所蒸享，必得此菅苞裹，助调五味，益其芬菲。</p>
<p>　　○茅</p>
<p>　　《尔雅》曰：藗，(音速。)壮茅也。(白茅属。)</p>
<p>　　《易·泰卦》曰：拔茅茹，以其汇，征吉。(王弼注曰：茅之为物，被其根而相牵引也。茹，相牵引之貌也。汇，类也。阳以其类引而升，故为茹而征吉。)像曰："拔茅征吉，志在外也。"</p>
<p>　　又《大故翟》曰：藉用白茅，慎掷炅也。</p>
<p>　　《尚书·禹贡》曰：荆州，厥贡苞匦菁茅。(孔安国曰：茅以缩酒也。)</p>
<p>　　《毛诗·鹊巢·野有死麇》曰：野有死麇，白茅苞之。</p>
<p>　　陆机《毛诗疏义》曰："白茅苞之"，茅之白者，古用包裹礼物，充祭祠，缩酒用之。</p>
<p>　　《毛诗·豳·七月》曰：昼尔于茅，宵尔索綯。</p>
<p>　　《周礼·天官上·甸师》曰：祭祠供萧茅。</p>
<p>　　《左传·僖上》曰：齐侯伐楚，谓楚曰："恩灞苞茅不入，王祭不供，尾馛缩酒，寡人是徵！"</p>
<p>　　《史记·封禅书》曰：管仲说齐桓公："古之封禅，江淮之间，一茅三脊，所以为藉。"孟康曰：所谓零芧也。</p>
<p>　　《典略》曰：武王伐殷，微子启肉袒面缚，牵羊把茅，膝行而前。</p>
<p>　　《吴志》曰：徐盛与曹休战，贼积茅草欲焚盛。盛烧船而去，贼一无所得。</p>
<p>　　《吴录·地理志》曰：桂阳郴县有青茅，可染青。零陵香陵有香茅，古贡之缩酒。</p>
<p>　　《吴志》曰：刘备连营挑战，陆逊曰："吾已晓破之术！"乃敕各持一把茅，以火攻拔之。逊率诸军，同时俱攻，破其四十馀营。</p>
<p>　　《晋书·地理志》曰：零陵县有香茅，气甚芬香，古贡之以缩酒。</p>
<p>　　沉约《宋书》曰：江夏王义恭，大明玄年，有三脊茅生石头西岸。又累表劝上封禅，上甚悦之。</p>
<p>　　《唐书》曰：开玄十三年，抚州三脊茅生石头。</p>
<p>　　《六韬》曰：文王畋于渭阳，见吕尚坐茅以渔，文王劳而问焉。</p>
<p>　　《庄子》曰：小巫见大巫，枝茅而弃，此其所以终身弗如。</p>
<p>　　《尹文子》曰：尧为天子，衣不重帛，食不兼味，土阶三尺，茅茨不剪。</p>
<p>　　《尹子》曰：汤救旱，素车白马，布衣，身婴白茅，以身为牲。</p>
<p>　　《说文》曰：茅，菅也。</p>
<p>　　陆贾《新语》曰：伊意擫负薪之野，修道德於茅吕戤下。</p>
<p>　　《风俗通》曰：谨案，《诗》曰："手如柔荑"者，茅始熟，中穰也，既白且滑。</p>
<p>　　《汉武故事》曰：帝拜栾大为天道将军，使着羽衣，立白茅，上授玉印。大亦羽衣，立白茅。上授印，示不臣也。</p>
<p>　　《神仙传》曰：介像受气禁术，能茅屋上燃火煮鸡，使茅不焦。</p>
<p>　　又曰：曹公捕左慈，数日不得。便断头，曹公大喜，定视之，是一束茅耳。</p>
<p>　　盛弘之《荆州记》曰：零陵郡有香茅，桓公所以责楚。</p>
<p>　　《广州记》曰：董奉与士燮同处数载，积思欲还豫章。燮情拘留不能免，后乃托以病死。燮开棺看，乃是茅人。</p>
<p>　　《楚辞》曰：兰芷变而不芳兮，荃蕙化而为茅。</p>
<p>　　扬雄《反骚》曰：费椒楫以要神兮，又勤索彼琼茅。(一茎三脊茅。)</p>
<p>　　○紫草</p>
<p>　　《尔雅》曰：藐，茈草也。(郭璞曰：可以染紫也。一名茈{艹戾}，《广雅》云。)</p>
<p>　　《广雅》曰：紫艿，紫草也。(艿音仍。)</p>
<p>　　《说文》曰：茈藐，紫草。</p>
<p>　　《山海经》曰：劳山多茈草，一名紫英。</p>
<p>　　《寻阳记》曰：石井山，曾有行人见山上有彩紫草者。此人谓村人，揭锸而往见，山上人便去。闻有呼"昌容"者，曰："人来取尔草！"既至山顶，寂莫无所见。</p>
<p>　　《列仙传》曰：昌容，常山之道士也。自称殷王女，二百馀年而颜色如少。能致紫草，与染家，得钱以遗孤老。</p>
<p>　　《淮南子》曰：紫草生於山，不能生盘石之上。</p>
<p>　　《抱朴子》曰：黄金成以为丸，以紫草煮一丸，咽其汁，可百日不饥。</p>
<p>　　《博物志》曰：平氏阳山，紫草特好，其他者色浅。</p>
<p>　　《吴氏本草》曰：紫草节赤，二月花。</p>
<p>　　《本草》曰：紫草，一名地血。</p>
<p>　　○蓝</p>
<p>　　《毛诗·鱼藻·彩绿》曰：终朝彩蓝，不盈一襜。(襜，衣蔽膝也。)</p>
<p>　　《礼记·月令》曰：仲夏之月，令民刈蓝以染。为阳长也，此月蓝始可刈。</p>
<p>　　谢承《后汉书》曰：弘农杨震，字伯起，常种蓝自业。诸生恐震年大，助其功佣，震喻而罢之。</p>
<p>　　《孙卿子》曰：青生於蓝，而青於蓝。</p>
<p>　　《秦子》曰：常闻仁人当如园圃之蓝，不异众草，染而后彰。</p>
<p>　　赵歧《蓝赋序》曰：余就医偃时岳，经陈留。此境人皆以种蓝染绀为业。蓝田弥望，黍稷不殖。慨其遗本，遂作赋一章。</p>
<p>　　○蒨</p>
<p>　　《尔雅》曰：茹藘，茅蒐。(郭璞症曰：今之蒨也，可以染绛。)</p>
<p>　　《毛诗》曰：《东门之墠》，刺乱也，男女不待礼而相奔者也。东门之墠，茹藘在阪。(《笺》云：城东门之外有墠，墠边有阪，茅蒐生焉。易越而出。此女欲奔男之辞。)</p>
<p>　　《说文》曰：茅蒐，茹藘也。人血所生，可以染绛。</p>
<p>　　《汉书》曰：若千亩卮茜(蒨草根子可用染也，)千畦姜韭，其人皆与千户侯等。</p>
<p>　　《山海经》曰：厘山之阴，多蒐。(郭璞曰：蒐，茅蒐也。)</p>
<p>　　《范子计然》曰：蒨根，出北地，赤色者善也。</p>
</div>
</div>
<div class="bookvmiddle">
<a href="/guwen/bookv_15846.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15848.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
