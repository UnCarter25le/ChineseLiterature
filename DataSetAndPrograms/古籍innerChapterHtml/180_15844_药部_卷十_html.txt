
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·药部·卷十_古诗文网
</title>
<meta content='○桔梗《广雅》曰：犁如，桔梗。《管子》曰：五沃之土生桔梗。《范子计然》曰：桔梗出河东洛阳。《战国策》曰：淳于髡一日而见七士於宣王，王曰："寡人闻：千里之一士，是比肩而相望' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15844.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>药部·卷十</b></span>
<a href="javascript:PlayBookv(15844)" style="margin-left:5px;"><img alt="" height="16" id="speakerimgBookv15844" src="/img/speaker.png" width="16"/></a>
<span id="bookvPlay15844" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○桔梗</p>
<p>　　《广雅》曰：犁如，桔梗。</p>
<p>　　《管子》曰：五沃之土生桔梗。</p>
<p>　　《范子计然》曰：桔梗出河东洛阳。</p>
<p>　　《战国策》曰：淳于髡一日而见七士於宣王，王曰："寡人闻：千里之一士，是比肩而相望；百世一圣，若随踵而生也。今子一朝而见七士，士不亦众乎？"淳于髡曰："夫鸟同翼者聚飞，兽驮葶者俱行。今求桔梗於沮泽，累世不能得一；之皋黍梁父之阴，则却车载耳。王求士於髡，譬挹水於河，取火於燧也。"</p>
<p>　　《建康记》曰：建康出桔梗，极精好。</p>
<p>　　《搜神记》曰：鄱阳赵寿有犬蛊。有陈岑诣寿，忽有大黄犬六七，群出吠岑，后余伯归与寿妇食，吐血几死。屑桔梗以饮之，乃愈。</p>
<p>　　《本草经》曰：桔梗，一名犁如。味辛微温。生山谷。治胸胁痛、肠鸣、惊悸。生嵩高。</p>
<p>　　《吴氏本草经》曰：桔梗，一名符蔰，一名白药，一名利如，一明澹草，一名卢茹。神农、医和距，无毒；扁鹊、黄帝咸；歧伯、雷够允，无毒；李氏大寒。叶如荠苨，茎如笔管，紫赤。二月生。</p>
<p>　　○巴豆</p>
<p>　　《广雅》曰：巴菽，巴豆也。</p>
<p>　　《蜀志》曰：犍为南安县出巴豆。</p>
<p>　　《晋书》曰：贾后使太医令程据合巴豆杏子丸，矫诏使黄门孙虑赍至许昌，以害太子。</p>
<p>　　《列仙传》曰：玄俗，河间人，饵巴豆、云英，卖一丸七钱。</p>
<p>　　盛弘之《荆州记》曰：朐〈月忍〉县有巴子城，地多巴豆。</p>
<p>　　《广志》曰：犍为僰道县出巴豆。</p>
<p>　　《博物志》曰：鼠食巴豆，三年重三十斤。</p>
<p>　　《本草经》曰：巴豆，一名巴菽。味辛温。生川谷。主治温疟、伤寒热，破癖瘕结坚，通六府，去恶肉，除鬼毒邪注，杀虫。生巴蜀郡。</p>
<p>　　《范子计然》曰：巴菽出巴兢。</p>
<p>　　《吴氏本草经》曰：巴豆，一名菽。神农、歧伯、桐君辛，有毒；黄帝甘，有毒；李氏主温热寒。叶如大豆。八月彩。</p>
<p>　　○鬼臼</p>
<p>　　《吴氏本草经》曰：一名九臼，一名天臼，一名雀犀，一名马目公，一名解毒。生九真山谷，及冤句。二月、八月彩根。</p>
<p>　　○莽草</p>
<p>　　《范子计然》曰：莽草出三辅，青色者善。</p>
<p>　　《淮南万毕术》曰：莽草浮鱼。(取莽草叶并陈粟米，合捣之，以内水，鱼皆死。)</p>
<p>　　《本草经》曰：莽草，味辛温。生山谷。治风头、痈乳、疝瘕、结气、疥瘙、疽疮。生还谷。</p>
<p>　　《吴氏本草经》曰：莽，一名春草。神农辛，雷公、桐君苦，有毒。生上谷山中，或冤句。五月彩，治风。</p>
<p>　　○忍冬</p>
<p>　　《本草经》曰：忍冬，味甘，久服轻身</p>
<p>　　○淫羊霍</p>
<p>　　《本草经》曰：淫羊霍，一名蜀前。味辛寒。治阴痿、伤中，益气强志，除茎痛，利小便。生上郡阳山。</p>
<p>　　《吴氏本草经》曰：淫羊霍，神农、雷公辛，季氏小寒。坚骨。</p>
<p>　　○狼牙</p>
<p>　　《本草经》曰：狼牙，一名牙子。味寒。生川谷。治邪气，去白虫、疥、痔。生淮南。</p>
<p>　　《建康记》曰：建康出狼牙。</p>
<p>　　《范子计然》曰：狼牙出三辅，色白者善。</p>
<p>　　《吴氏本草经》曰：狼牙，一名支兰，一名狼齿，一名犬牙，一名抱牙。神农、黄帝苦，有毒，桐君咸；歧伯、雷公、扁鹊苦，无毒。或生冤句。叶青，根黄赤。六月、七月华，八月实黑。正月、八月彩根。</p>
<p>　　○香蒲</p>
<p>　　《本草经》曰：香蒲，一名睢蒲。味甘平。生池泽。治五藏心下邪气，坚齿明目聪耳。久服，轻身能老。生南海。</p>
<p>　　《吴氏本草》曰：醮，一名醮石，一名香蒲。神农、雷够允。生南海池泽中。</p>
<p>　　○爵李</p>
<p>　　《本草经》曰：郁核，一名爵李。</p>
<p>　　○腐婢</p>
<p>　　《本草经》曰：腐婢，小豆花也。</p>
<p>　　○落石</p>
<p>　　《本草经》曰：落石，一名鲮石。味苦温。生川谷。治风热。久服轻身，明目，润泽好颜色，不老延年。生太山。</p>
<p>　　《吴氏本草经！曰：落石，一名鳞石，一名明石，一名县石，一名云华，一名云珠，一名云英，一名云丹。神农苦，小温；雷公苦，无毒；扁鹊、桐君甘，无毒；李氏大寒，云药中君。彩无时。</p>
<p>　　○鬼箭</p>
<p>　　《广雅》曰：鬼箭，神箭也。</p>
<p>　　《本草经》曰：卫矛，一明屙箭。味苦寒。生川谷。治女子崩中、下血、腹满、汗出，除邪，杀鬼毒。生霍山。</p>
<p>　　《吴氏本草经》曰：鬼箭，一名卫矛。神农、黄帝、桐君苦，无毒。叶如桃如羽。正月、二月、七月彩，阴乾。或生野田。</p>
<p>　　○房葵</p>
<p>　　《博物志》曰：房葵，与狼毒相似。</p>
<p>　　《本草经》曰：房葵，一名梨盖。味辛。冬生川谷。久服，坚骨髓，益气。生临淄。</p>
<p>　　《吴氏本草经》曰：房葵，一名梁盖，一名爵离，一名房苑，一名晨草，一名利如，一名方盖。神农辛，小寒，桐君、扁鹊无毒，歧伯、雷公、黄帝苦，无毒。茎叶如葵，上黑黄。二月生根，根大如桔梗根，中红白。六月花白，七月、八月实白。三月三日彩根。</p>
<p>　　○麻黄</p>
<p>　　《广雅》曰：龙沙，麻黄也。麻黄茎，狗骨也。</p>
<p>　　《本草经》曰：一名龙沙。味苦温。生川谷。治中风、伤寒、出汗，去热邪气，破坚积聚。生晋地。</p>
<p>　　《范子计然》曰：麻黄出汉中三辅。</p>
<p>　　《吴氏本草经》曰：麻黄，一名卑相，一名卑监。神农、雷公苦，无毒；扁鹊酸，无毒；李氏平。或生河东。四月立秋彩。</p>
<p>　　慕容晃与顾和书曰：今致麻黄五斤。</p>
<p>　　○茈葫(柴胡二音)</p>
<p>　　《本草经》曰：茈葫，一名地薰。味苦平。生川谷。治心腹，祛肠胃结气。久服轻身，明目益精。生弘农。</p>
<p>　　《吴氏本草经》曰：茈葫，一名山来，一名茹草。神农、歧伯、雷公苦，无毒。生冤句。二月、八月彩根。</p>
<p>　　○亭历</p>
<p>　　《尔雅》曰：蕇，(音典。)亭历。(实、叶皆似芹，一明宸荠。)</p>
<p>　　《淮南子》曰：亭历冬生。</p>
<p>　　《周髀》曰：凡北极左右，物有朝生暮获，谓亭历、冬生之类。</p>
<p>　　○紫苑</p>
<p>　　《游名山志》曰：石室紫苑。</p>
<p>　　《吴氏本草经》曰：紫苑，一名青苑。</p>
<p>　　○女萎</p>
<p>　　《本草经》曰：女萎，一名左眄，一名玉竹。味辛。生川谷。久服，轻身能老。生太山。</p>
<p>　　○蓍实</p>
<p>　　《本草经》曰：荛实，味苦酸，平，无毒。主益气，充肌肤，明目聪惠，先知。久服，不饥不老，轻身。生少室山谷。八月、九月彩实，日乾。</p>
<p>　　○地椹</p>
<p>　　《本草经》曰：地椹，一名石龙芮，一名食果能。味苦，平。生川泽。治风寒。久服，轻身明目，不老。生太山。</p>
<p>　　《范子计然》曰：石龙芮，出三辅，色黄者善。</p>
<p>　　《吴氏本草经》曰：石龙芮，一名姜苔，一名天豆。神农苦，平；歧伯酸；扁鹊、李氏大寒；雷公咸，无毒。五月五日彩。</p>
<p>　　○黄环</p>
<p>　　《本草经》曰：黄环，一名陵泉，一名大就。味苦。生山谷。主治虫毒、鬼魅、邪气、咳逆、寒热。生蜀郡。</p>
<p>　　《范子计然》曰：黄环，出魏郡，黄色者善。</p>
<p>　　《吴氏本草经》曰：蜀黄环，一名生蒭，一名根韭。神农、黄帝、歧伯、桐君、扁鹊辛，一经味苦，有毒。二月生，初出正赤，高二尺，叶黄员端，大茎，叶有汁，黄白。五月实员。三月彩根，根黄，从理如车辐，解治蛊毒。</p>
<p>　　○菟丝</p>
<p>　　《尔雅》曰：唐蒙、女萝，菟丝也。</p>
<p>　　《广雅》曰：女萝，松萝也。菟丘，菟丝也。</p>
<p>　　《史记·龟策传》曰：下有伏苓，上有菟丝。</p>
<p>　　《博物志》曰：女萝，菟丝。寄草上，根不着地。</p>
<p>　　《吕氏春秋》曰：或谓菟丝无根。非无根也，其不属也，伏苓是也。</p>
<p>　　《淮南子》曰：芩丝无根而生。伏苓抽，菟丝死。</p>
<p>　　《抱朴子》曰：案，仙方中自有合离草，一名独摇，一名离母。所以谓之合离，下根如芋魁，有游子十二枚，周环之，大魁数尺。虽相须生，而实不连，以气相属耳。如菟丝之草，下有伏苓之根，无此菟在下，则丝不得生於上。</p>
<p>　　又曰：初生之根，其形似兔。掘取，刻其血，以和丹服之，立变化，在意所作。</p>
<p>　　《吴氏本草经》曰：兔丝实，一名玉女，一名松萝，一名鸟萝，一名鸮萝，一名复实，一名赤网。生山谷。</p>
<p>　　刘桢诗曰：青青女萝草，上依高松枝。幸蒙庇眷恩，为惠不可訾。</p>
<p>　　○石芸</p>
<p>　　《尔雅》曰：茢，勃茢也。(郭璞症曰：一名石共，音列。)</p>
<p>　　《范子计然》曰：石芸出三辅。</p>
<p>　　○甘遂</p>
<p>　　《广雅》曰：陵旱，甘遂也。</p>
<p>　　《建康记》曰：建康出甘遂。</p>
<p>　　《本草经》曰：甘遂，味苦寒。生川谷。治大腹、疝瘕、胀满、面目浮肿，除留饮宿食。出中山。</p>
<p>　　《范子计然》曰：甘遂出三辅。</p>
<p>　　《吴氏本草经》曰：甘遂，一名主田，一名日泽，一名重泽，一明屙丑，一名陵藁，一名甘藁，一名苦泽。神农、桐君苦，有毒；歧伯、雷公有毒。须二月、八月彩。</p>
<p>　　○马刀</p>
<p>　　《本草经》曰：马刀，味辛微寒。生池泽。治补中，漏下、赤白、留寒热，破石淋，杀禽兽贼鼠。生江海。</p>
<p>　　《范子计然》曰：马刀出河东。</p>
<p>　　《吴氏本草经》曰：马刀，一名齐蛤。(古纳切。)神农、歧伯、桐君咸，有毒；扁鹊小寒，大毒。生池泽江海。彩无时也。</p>
<p>　　○女青</p>
<p>　　《本草经》曰：女青，一名雀翾。味辛平。生山谷。治蛊毒，逐邪杀鬼。生朱崖。</p>
<p>　　《罗浮山记》曰：又有男青，似女青。</p>
<p>　　《吴氏本草经》曰：女青，一名霍由祗。神农、黄帝辛。</p>
<p>　　○王孙</p>
<p>　　《本草经》曰：王孙，味苦平。治五藏邪气、湿痹、四肢疼酸。生海西。</p>
<p>　　《吴氏本草经》曰：黄孙，一名王孙，一名蔓延，一明瀚草，一名海孙。神农、雷公苦，无毒；黄帝甘，无毒。生西海山谷，及汝南城郭垣下。蔓延，赤文，茎叶相当。</p>
<p>　　○因尘</p>
<p>　　《尔雅》曰：因尘，马生也。</p>
<p>　　《本草经》曰：因尘蒿，味苦。治风湿、寒热、邪气结、黄疽。久服，轻身益气，能老。生太山。</p>
<p>　　《吴氏本草》曰：因尘，神农、歧伯、雷公苦，无毒；黄帝辛，无毒。生田中，叶如蓝。十一月彩。</p>
<p>　　○淮术</p>
<p>　　《吴氏本草》曰：淮术，神农、雷公无毒。生晋平阳、河东平泽。治久咳上气、伤中羸虚，补中益气。</p>
<p>　　○百部</p>
<p>　　《抱朴子·内篇》曰：百部苗似拔葜，治咳，杀虱。</p>
<p>　　《博物志》曰：百部与门冬相似。</p>
<p>　　○千岁垣中肤皮</p>
<p>　　《吴氏本草》曰：千岁垣中肤皮，得姜、赤石脂共治。</p>
<p>　　○蒛葐</p>
<p>　　《尔雅》曰：茥，(音奎。)蒛葐。(复盆也，实似莓而小，可食。)</p>
<p>　　《吴氏本草》曰：缺盆，一名复盆。</p>
<p>　　○蒱阴实</p>
<p>　　《吴氏本草》曰：蒱阴实，生平谷，或圃中。延蔓如瓜，叶实如桃。七月彩。止温延年。</p>
</div>
</div>
<div class="bookvmiddle">
<a href="/guwen/bookv_15843.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15845.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
