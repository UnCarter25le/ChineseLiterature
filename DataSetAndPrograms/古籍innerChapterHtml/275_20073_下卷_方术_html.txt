
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
投笔肤谈·下卷·方术_古诗文网
</title>
<meta content="［题解］方术，多方之巧法也。幻术，妖妄之邪行也。二者能之，斯可以佐吾之胜；知之，斯可以免士之灾。故于《战形》之后，而以《方术》为第十篇。欲将之究心于所用，亦能应夫卒也。80。兵也者" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_20073.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>下卷·方术</b></span>
<a href="javascript:PlayBookv(20073)" style="margin-left:5px;"><img alt="" height="16" id="speakerimgBookv20073" src="/img/speaker.png" width="16"/></a>
<span id="bookvPlay20073" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%bd%95%e5%ae%88%e6%b3%95">何守法</a></p>
<div class="contson">
<p>　　［题解］方术，多方之巧法也。幻术，妖妄之邪行也。二者能之，斯可以佐吾之胜；知之，斯可以免士之灾。故于《战形》之后，而以《方术》为第十篇。欲将之究心于所用，亦能应夫卒也。</p>
<p>　　80。兵也者，以巧取胜者也。故通小术者，可以集大事；精小艺者，可以成大功。术不厌卑陋，艺不厌微贱，惟兵为然也。</p>
<p>　　［批评］“巧”字，一篇大意。</p>
<p>　　［原注］此言兵不可泥于常法，当变通诡道以愚惑之。故凡小术小艺，堪以佐胜者，军中亦所必资。此举其大意，下详列之。</p>
<p>　　81、彼刻木为鸟，束藁为人，树栅为城，结草为阵者，所以形敌而使疑也。</p>
<p>　　［批评］此后俱言方术。</p>
<p>　　［原注］此是伪设以愚敌人之目。</p>
<p>　　82。川流可引，山陵可通，丘阜可移，桥梁可易者，所以违害而邀利也。</p>
<p>　　［原注］此是变通以为吾军之利。</p>
<p>　　83、发机转车，激轮行舟，裂布悬幢，燃火飞枪者，所以利吾之用也。</p>
<p>　　［原注］此是功制以便吾之用。</p>
<p>　　84、连鸡纵火，封鸽代谍，驯猕劫营，驱兽突重者，所以因物之利也。</p>
<p>　　［原注］猕，猴也。此是因物以用吾之谋。</p>
<p>　　85、洒水冻涂，浮尘蔽淖，机桥陷马，阙地罗兵者，所以设阱害敌也。</p>
<p>　　［原注］此是设阱以为敌之害。</p>
<p>　　86、火焚舟楫，水灌都城，飞石撞垣，掷钩取物者，所以达兵之不及也。</p>
<p>　　［原注］此是借势以达兵之用。</p>
<p>　　87、联牛以导水，拜井以求泉，积冰以成垣，列桩以缓浪，所以济兵之穷也。</p>
<p>　　［原注］此是用权以济兵之穷。</p>
<p>　　88、火可以动机，水可以运轴，物可以变迁，人可以出没者，所以愚敌而使之不测也。</p>
<p>　　［原注］此是隐伏以误敌之心。</p>
<p>　　89、故兵可为妖，可为怪，可为神灵，可为鬼魅。</p>
<p>　　［原注］此又总言大意以起下。</p>
<p>　　90、是以狐鸟吉祥，鬼灾告异，神甲昼见，魔兵夜出，所以骇其耳目，乱其心志，使之奔走惶惑，而不能与我战也。</p>
<p>　　［原注］此是上节所言妖怪鬼魅，乃皆人之假作也。</p>
<p>　　91、甚至风可以祭而得，雨可以祷而求，云雾雷电可以术而致。千变万化无穷者，莫非所以佐吾之胜也。</p>
<p>　　［原注］此是上所云神灵之事，乃术之使然也。“千变万化”二句，恐前所列未尽，故复总言以该其余。</p>
<p>　　92、若夫幻妄之术，亦世之不能无者。敌或借之以为用，而我犹不可以不知。故谍之所告，心当预明。</p>
<p>　　［批评］此后俱言幻术。</p>
<p>　　［原注］此又举敌每用幻术惑我，不知之明，则必惊惧无措。故将亦宜悉谙于平日，然后仓卒应之无难也。</p>
<p>　　93、彼百步之外，数里之内，忽焉而有营屯之壮丽，兵马之浩，近听不闻镳甲之声，远听不闻钲鼓之震者，幻也。</p>
<p>　　［原注］此是有形无声之幻，俗云金遁似之。</p>
<p>　　94、壁垒之上，鸟爵不飞，甲兵之覆，众且骇窜，突然而有猛兽毒蛇，入我营阵，能狂奔踉跳，不能搏击吞噬者，幻也。</p>
<p>　　［原注］此是有形无伤之幻。</p>
<p>　　95、山陵川原，自有定位，忽焉高山峻岭，塞阻路岐；巨浪洪涛，望洋无际；林木森布，火焰四张，土人所不及知，乡导所不能辨者，幻也。</p>
<p>　　［原注］此是山水树火忽见之幻，俗云水土木火遁似之。</p>
<p>　　96、至驾芦为云，剪纸为马，抛石扬沙，驱雷走电，乘草龙以入阵，飞宝剑以击人者，幻也。</p>
<p>　　［原注］此奇而又奇之幻，可见之实用者，最当防之。</p>
<p>　　97、夫方术之术，实理也；幻妄之术，妖邪也。御方术者以机权，破幻妄者以刚正，则我有以胜敌，而敌无以胜我矣。</p>
<p>　　［批评］以机权、刚正为应破之具，至当之论！</p>
<p>　　［原注］此通结上所列而言。方术、幻术，在我能之，固可以佐胜；若敌以之愚我误我，则用机权以御方术，用刚正以破幻术，此不易之理也。机权者，谓随机而用权以应之；刚正者，谓出我之刚直正大以镇之，见其不能为害也。</p>
</div>
</div>
<div class="bookvmiddle">
<a href="/guwen/bookv_20072.aspx">上一章</a>
<a href="/guwen/book_275.aspx" style="border:0px;line-height:27px; height:27px;">目录</a>
<a href="/guwen/bookv_20074.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
