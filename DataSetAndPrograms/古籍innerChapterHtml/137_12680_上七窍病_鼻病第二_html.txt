
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·上七窍病·鼻病第二_古诗文网
</title>
<meta content="（论一首，方五十五首，灸法六首）治鼻塞，脑冷，清涕出方。通草 辛夷（各半两） 细辛 甘遂（一作甘草） 桂心 川芎 附子（各一两）上七味末之，蜜丸，绵裹纳鼻中，密封塞，勿令气泄，丸如" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12680.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>上七窍病·鼻病第二</b></span>
<a href="javascript:PlayBookv(12680)" style="margin-left:5px;"><img alt="" height="16" id="speakerimgBookv12680" src="/img/speaker.png" width="16"/></a>
<span id="bookvPlay12680" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（论一首，方五十五首，灸法六首）</span></p>
<p>　　<strong>治鼻塞，脑冷，清涕出方。</strong></p>
<p>　　通草 辛夷（各半两） 细辛 甘遂（一作甘草） 桂心 川芎 附子（各一两）</p>
<p>　　上七味末之，蜜丸，绵裹纳鼻中，密封塞，勿令气泄，丸如大麻子，稍加微觉小痛，捣姜为丸即愈，用白狗胆汁和之，更佳。</p>
<p>　　<strong>治鼻塞，常有清涕出方。</strong></p>
<p>　　细辛 蜀椒 干姜 川芎 吴茱萸 附子（各十八铢） 桂心（一两） 皂荚屑（半两）</p>
<p>　　猪膏（一升）</p>
<p>　　上九味 咀，以绵裹，苦酒渍一宿，取猪膏煎，以附子色黄为度，去滓，绵裹纳鼻孔中，并摩鼻上。涕出不止，灸鼻两孔与柱齐七壮。</p>
<p>　　<strong>治鼻塞窒香膏方。</strong></p>
<p>　　白芷 川芎 通草（各十八铢） 当归 细辛 莽草（《短剧》并《翼》作薰草） 辛夷（各三十铢）</p>
<p>　　上七味 咀，以苦酒渍一宿，以不中水猪肪一升煎，三上三下，以白芷色黄膏成，去滓，绵沾如枣核大，纳鼻中，日三（《短剧》加桂心十八铢）。</p>
<p>　<strong>　治鼻不利香膏方。</strong></p>
<p>　　当归 薰草（《古今录验》用木香） 通草 细辛 蕤仁（各十八铢） 川芎 白芷（各半两） 羊髓（四两猪脂亦得）</p>
<p>　　上八味 咀，以微火合煎，三上三下，白芷色黄膏成，去滓，取如小豆大，纳鼻中，日二。先患热后鼻中生赤烂疮者，以黄芩、栀子代当归、细辛。</p>
<p>　　<strong>治鼻窒，气息不通方。</strong></p>
<p>　　小蓟一把 咀，以水三升，煮取一升，分二服又方 瓜蒂末少许吹鼻中，亦可绵裹塞鼻中。</p>
<p>　　又方 槐叶（五升） 葱白（切一升） 豉（一合）</p>
<p>　　上三味，以水五升，煮取三升，分温三服。</p>
<p>　　<strong>治鼻塞多年，不闻香臭，清水出不止方。</strong></p>
<p>　　取当道车辗过蒺藜一把，捣，以水三升煎取熟，先仰卧，使人满口含取一合汁，灌鼻中，使入不过，再度大嚏，必出一两个息肉，似赤蛹，（一方有黄连等分同煎。</p>
<p>　　<strong>治鼻 方。</strong></p>
<p>　　通草 细辛 附子上三味各等分末之，以蜜和，绵裹少许，纳鼻中。</p>
<p>　　<strong>又方</strong> 甘遂 通草 细辛 附子（等分上四味末之，以白雄犬胆和为丸，如枣核大，绵裹纳鼻中。辛热涕出，四五升瘥。亦治息肉。</p>
<p>　<strong>　又方</strong> 炙皂荚末之如小豆，以竹管吹鼻中。</p>
<p>　<strong>　又方</strong> 干姜末蜜和，塞鼻中，吹亦佳。</p>
<p>　　<strong>又方</strong> 铁锁磨石，取末，以猪脂和，绵裹纳之，经日，肉出瘥。</p>
<p>　　<strong>又方</strong> 以马新屎汁，仰头含满口，灌鼻中。</p>
<p>　　<strong>又方</strong> 伏面临床前，以新汲冷水淋玉枕上，后以瓜蒂末，绵裹塞之。</p>
<p>　　<strong>治 鼻有息肉，不闻香臭方。</strong></p>
<p>　　瓜丁 细辛上二味各等分末之，以绵裹如豆大许，塞鼻中，须臾即通。</p>
<p>　　<strong>通草散方<br/></strong>　　治鼻中息肉不通利。</p>
<p>　　通草（半两） 矾石（一两） 真珠（一两）</p>
<p>　　上三味末之，捻绵如枣核，取药如小豆，着绵头，纳鼻中，日三易之。一方有桂心、细辛各一两，同前捣末和，使之。</p>
<p>　　<strong>治鼽鼻、鼻中息肉不得息方。</strong></p>
<p>　　矾石（六铢） 藜芦（六铢） 瓜蒂（二七枚） 附子（十一铢）</p>
<p>　　上四味各捣筛，合和，以小竹管吹药如小豆许于鼻孔中，以绵絮塞鼻中，日再，以愈为度（《古今录验》葶苈半两）。</p>
<p>　　<strong>治鼻中息肉方。</strong></p>
<p>　　炙 皮末，绵裹塞之三日。</p>
<p>　<strong>　又方</strong> 细筛釜底墨，水服之三五日。</p>
<p>　　<strong>治鼻中息肉不闻香臭方。</strong></p>
<p>　　烧矾石末，以面脂和，绵裹着鼻中，数日息肉随药消落。</p>
<p>　　<strong>又方</strong> 末瓜丁如小豆许，吹入鼻中必消，如此三数度。</p>
<p>　　<strong>又方</strong> 细辛 釜底墨上二味末之，水和，服方寸匕。</p>
<p>　<strong>　又方</strong> 绵裹瓜蒂末塞鼻中。</p>
<p>　　<strong>治鼻中息肉梁起，羊肺散方。</strong></p>
<p>　　羊肺（一具干之） 白术（四两） 苁蓉 通草 干姜 川芎（各二两）</p>
<p>　　上六味末之，食后以米饮服五分匕，加至方寸匕。</p>
<p>　　<strong>又方</strong> 通草（十三铢） 真珠（六铢） 矾石 细辛（各一两）</p>
<p>　　上四味末之，捻绵如枣核，沾散如小豆，并绵纳鼻中，日再三。鼻中息肉，灸上星三百壮，穴在直鼻入发际一寸。</p>
<p>　　又灸挟上星两旁相去三寸，各一百壮。</p>
<p>　　<strong>治鼻中生疮方。</strong></p>
<p>　　烧祀灶饭末，以敷鼻中。</p>
<p>　　<strong>又方</strong> 烧故马绊末，敷鼻中。</p>
<p>　<strong>　又方</strong> 偷孝子帽以拭之。</p>
<p>　　<strong>又方</strong> 乌牛耳垢敷之。</p>
<p>　　<strong>又方</strong> 以牛鼻津敷之。</p>
<p>　　<strong>又方</strong> 捣杏仁乳敷之，亦烧核，压取油，敷之。</p>
<p>　　<strong>又方</strong> 烧牛、狗骨灰，以腊月猪脂和，敷之。</p>
<p>　　<strong>治疳虫蚀鼻生疮方。</strong></p>
<p>　　烧铜箸头，以醋淬之数过，取酢敷之，又以人屎灰涂之，瘥。</p>
<p>　　<strong>治鼻痛方。</strong></p>
<p>　　常以油涂鼻内外，酥亦得。</p>
<p>　　<strong>治卒食物，从鼻中缩入脑中，介介痛不出方</strong>。</p>
<p>　　牛脂若羊脂如指头大，纳鼻中，以鼻吸取脂，须臾脂消，则物逐脂俱出也。</p>
<p>　　论曰∶鼻头微白者亡血，设令微赤非时者死，病患色白者皆亡血也。凡时行衄不宜断之，如一、二升以上，恐多者可断，即以龙骨末吹之。九窍出血者，皆用吹之。</p>
<p>　　<strong>治大便出血，及口鼻皆出血，血上胸心，气急，此是劳热所致方。</strong></p>
<p>　　生地黄（八两） 蒲黄（一升） 地骨皮（五两） 黄芩 芍药 生竹茹（各三两）</p>
<p>　　上六味 咀。以水八升，煮取二升七合，分温三服。</p>
<p>　　<strong>凡吐血、衄血、溺血，皆脏气虚、膈气伤或起惊悸，治之方。</strong></p>
<p>　　生竹皮（一升） 芍药（二两） 川芎 当归 桂心 甘草（各一两） 黄芩（二两）</p>
<p>　　上七味 咀。以水一斗煮竹皮，减三升下药，煎取二升，分三服。</p>
<p>　<strong>　治衄血方。</strong></p>
<p>　　伏龙肝（二枚如鸡子大） 生地黄（六两） 川芎（一两） 桂心（三两） 细辛（六铢） 白芷？</p>
<p>　　上十味 咀。以水三升，酒七升，煮取三升，分三服。</p>
<p>　　<strong>生地黄汤<br/>　　主衄方。</strong></p>
<p>　　生地黄（八两） 黄芩（一两） 阿胶（二两） 柏叶（一把） 甘草（二两上五味 咀。以水七升，煮取三升，去滓，纳胶煎取二升半，分三服。</p>
<p>　　<strong>又方</strong> 生地黄三斤（切） 阿胶二两 蒲黄六合上三味以水五升，煮取三升，分三服。</p>
<p>　　<strong>治鼻出血不止方。</strong></p>
<p>　　干地黄 栀子 甘草（等分）</p>
<p>　　上三味治下筛。酒服方寸匕，日三。如鼻疼者，加豉一合；鼻有风热者，以葱涕和服如梧子五丸。</p>
<p>　　<strong>治鼻衄方。</strong></p>
<p>　　地黄汁五合，煮取四合，空腹服之，忌酒炙肉，且服粳米饮。</p>
<p>　　<strong>又方</strong> 饮小蓟汁。</p>
<p>　　<strong>又方</strong> 以冷水净漱口，含水以芦管吹二孔中，即止。</p>
<p>　　<strong>又方</strong> 取乱发五两，烧作灰，以管吹鼻中枣核大。不止，益吹之，以血断止。并水服方寸匕，日三，甚者夜二。已困不识人者，服亦佳。</p>
<p>　　<strong>又方</strong> 取人屎尖烧灰，水服并吹少许鼻中，止。</p>
<p>　　<strong>又方</strong> 五月五日取人屎，烧作灰，冷水服五分匕。</p>
<p>　　<strong>又方</strong> 以胶贴鼻头上，至顶及发际三寸，止。</p>
<p>　<strong>　又方</strong> 新马屎汁灌鼻中，及饮之。</p>
<p>　　<strong>又方</strong> 以湿布敷胸上。</p>
<p>　　<strong>又方</strong> 淳醋和土涂阴囊上，干，易之。</p>
<p>　　<strong>又方</strong> 韭根葱根取汁，悬头着一枣大纳鼻中，少时更着，两三度瘥，葱白捣汁亦得。</p>
<p>　　<strong>治鼻出血不止方。</strong></p>
<p>　　捣楮叶汁，饮三升，大良。</p>
<p>　　<strong>又方</strong> 张弓令弦向上，病儿仰卧枕，弦放，四体如常卧法，衄时痒痒，便灸足大趾节横理三毛中十壮，剧者百壮，衄不止，灸之，并治阴卵肿。</p>
<p>　　<strong>又 </strong>灸风府一穴四壮，不止，又灸。</p>
<p>　<strong>　又</strong> 灸涌泉二穴各百壮。</p>
</div>
</div>
<div class="bookvmiddle">
<a href="/guwen/bookv_12679.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12681.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
