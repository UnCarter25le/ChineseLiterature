
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
西湖梦寻·卷三·西湖中路·孤山_古诗文网
</title>
<meta content="《水经注》曰：水黑曰卢，不流曰奴；山不连陵曰孤。梅花屿介于两湖之间，四面岩峦，一无所丽，故曰孤也。是地水望澄明，?焉冲照，亭观绣峙，两湖反景，若三山之倒水下。山麓多梅，为林和靖放鹤" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_18434.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷三·西湖中路·孤山</b></span>
<a href="javascript:PlayBookv(18434)" style="margin-left:5px;"><img alt="" height="16" id="speakerimgBookv18434" src="/img/speaker.png" width="16"/></a>
<span id="bookvPlay18434" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　《水经注》曰：水黑曰卢，不流曰奴；山不连陵曰孤。梅花屿介于两湖之间，四面岩峦，一无所丽，故曰孤也。是地水望澄明，?焉冲照，亭观绣峙，两湖反景，若三山之倒水下。山麓多梅，为林和靖放鹤之地。林逋隐居孤山，宋真宗征之不就，赐号和靖处士。常畜双鹤，豢之樊中。逋每泛小艇，游湖中诸寺，有客来，童子开樊放鹤，纵入云霄，盘旋良久，逋必棹艇遄归，盖以鹤起为客至之验也。临终留绝句曰：“湖外青山对结庐，坟前修竹亦萧疏。茂陵他日求遗稿，犹喜曾无封禅书。”绍兴十六年建四圣延祥观，尽徙诸院刹及士民之墓，独逋墓诏留之，弗徙。至元，杨连真伽发其墓，唯端砚一、玉簪一。明成化十年，郡守李瑞修复之。天启间，有王道士欲于此地种梅千树。云间张侗初太史补《孤山种梅序》。</p>
<p>　　袁宏道《孤山小记》：</p>
<p>　　孤山处士，妻梅子鹤，是世间第一种便宜人。我辈只为有了妻子，便惹许多闲事，撇之不得，傍之可厌，如衣败絮行荆棘中，步步牵挂。近日雷峰下有虞僧儒，亦无妻室，殆是孤山后身。所著《溪上落花诗》，虽不知于和靖如何，然一夜得百五十首，可谓迅捷之极。至于食淡参禅，则又加孤山一等矣，何代无奇人哉！</p>
<p>　　张京元《孤山小记》：</p>
<p>　　孤山东麓，有亭翼然。和靖故址，今悉编篱插棘。诸巨家规种桑养鱼之利，然亦赖其稍葺亭榭，点缀山容。楚人之弓，何问官与民也。</p>
<p>　　又《萧照画壁》：</p>
<p>　　西湖凉堂，绍兴间所构。高宗将临观之。有素壁四堵，高二丈，中贵人促萧照往绘山水。照受命，即乞尚方酒四斗，夜出孤山，每一鼓即饮一斗，尽一斗则一堵已成，而照亦沉醉。</p>
<p>　　上至，览之叹赏，宣赐金帛。</p>
<p>　　沈守正《孤山种梅疏》：</p>
<p>　　西湖之上，葱?亲人，亦爽朗易尽。独孤山盘郁重湖之间，水石草木皆有幽色。唐时楼阁参差，诗歌点缀，冠于两湖。读“不雨山常润，无云水自阴”之句，犹可想见当时。道孤山者，不径西泠，必沿湖水，不似今从望湖折??而入也。</p>
<p>　　此地尚有古梅偃蹇，云是和靖故居。</p>
<p>　　李流芳《题孤山夜月图》：</p>
<p>　　曾与印持诸兄弟醉后泛小艇，从孤山而归。时月初上新堤，柳枝皆倒影湖中，空明摩荡，如镜中，复如画中。久怀此胸臆，壬子在小筑，忽为孟?写出，真画中矣。</p>
<p>　　苏轼《书林逋诗后》：</p>
<p>　　吴侬生长湖山曲，呼吸湖光饮山渌。</p>
<p>　　不论世外隐君子，佣儿贩妇皆冰玉。</p>
<p>　　先生可是绝俗人，神清骨冷无由俗。</p>
<p>　　我不识见曾梦见，瞳子了然光可烛。</p>
<p>　　遗篇妙字处处有，步绕西湖看不足。</p>
<p>　　诗如东野不言寒，书似西台差少肉。</p>
<p>　　平生高节已难继，将死微言犹可录。</p>
<p>　　自言不作封禅书，更肯悲吟白头曲。</p>
<p>　　我笑吴人不好事，好作祠堂傍修竹。</p>
<p>　　不然配食水仙王，一盏寒泉荐秋菊。</p>
<p>　　张祜《孤山》诗：</p>
<p>　　楼台耸碧岑，一径入湖心。不雨山常润，无云水自阴。</p>
<p>　　断桥荒藓合，空院落花深。犹忆西窗月，钟声出北林。</p>
<p>　　徐渭《孤山玩月》诗：</p>
<p>　　湖水淡秋空，练色澄初静。倚棹激中流，幽然适吾性。</p>
<p>　　举酒忽见月，光与波相映。西子拂淡妆，遥岚挂孤镜。</p>
<p>　　座客本玉姿，照耀几筵莹。暇时吐高怀，四座尽倾听。</p>
<p>　　却言处士疏，徒抱梅花咏。如以径寸鱼，蹄涔即成泳。</p>
<p>　　论久兴弥洽，返棹堤逾迥。自顾纵清谈，何嫌麾尘柄。</p>
<p>　　卓敬《孤山种梅》诗：</p>
<p>　　风流东阁题诗客，潇洒西湖处士家。</p>
<p>　　雪冷江深无梦到，自锄明月种梅花。</p>
<p>　　王稚登《赠林纯卿卜居孤山》诗：</p>
<p>　　藏书湖上屋三间，松映轩窗竹映关。</p>
<p>　　引鹤过桥看雪去，送僧归寺带云还。</p>
<p>　　轻红荔子家千里，疏影梅花水一湾。</p>
<p>　　和靖高风今已远，后人犹得住孤山。</p>
<p>　　陈鹤《题孤山林隐君祠》诗：</p>
<p>　　孤山春欲半，犹及见梅花。笑踏王孙草，闲寻处士家。</p>
<p>　　尘心莹水镜，野服映山霞。岩壑长如此，荣名岂足夸。</p>
<p>　　王思任《孤山》诗：</p>
<p>　　淡水浓山画里开，无船不署好楼台。</p>
<p>　　春当花月人如戏，烟入湖灯声乱催。</p>
<p>　　万事贤愚同一醉，百年修短未须哀。</p>
<p>　　只怜逋老栖孤鹤，寂寞寒篱几树梅。</p>
<p>　　张岱《补孤山种梅叙》：</p>
<p>　　盖闻地有高人，品格与山川并重；亭遗古迹，梅花与姓氏俱香。名流虽以代迁，胜事自须人补。在昔西泠逸老，高洁韵同秋水，孤清操比寒梅。疏影横斜，远映西湖清浅；暗香浮动，长陪夜月黄昏。今乃人去山空，依然水流花放。瑶葩洒雪，乱飘冢上苔痕；玉树迷烟，恍堕林间鹤羽。兹来韵友，欲步前贤，补种千梅，重修孤屿。凌寒三友，早连九里松篁；破腊一枝，远谢六桥桃柳。伫想水边半树，点缀冰花；</p>
<p>　　待将雪后横枝，低昂铁干。美人来自林下，高士卧于山中。白石苍崖，拟筑草亭招放鹤；浓山淡水，闲锄明月种梅花。有志竟成，无约不践。将与罗浮争艳，还期庾岭分香。实为林处士之功臣，亦是苏长公之胜友。吾辈常劳梦想，应有宿缘。</p>
<p>　　哦曲江诗（曲江张九龄有《庭梅吟》），便见孤芳风韵；读广平赋，尚思铁石心肠。共策灞水之驴，且向断桥踏雪；遥瞻漆园之蝶，群来林墓寻梅。莫负佳期，用追芳躅。</p>
<p>　　张岱《林和靖墓柱铭》：</p>
<p>　　云出无心，谁放林间双鹤。</p>
<p>　　月明有意，即思冢上孤梅。　</p>
</div>
</div>
<div class="bookvmiddle">
<a href="/guwen/bookv_18433.aspx">上一章</a>
<a href="/guwen/book_224.aspx" style="border:0px;line-height:27px; height:27px;">目录</a>
<a href="/guwen/bookv_18435.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
