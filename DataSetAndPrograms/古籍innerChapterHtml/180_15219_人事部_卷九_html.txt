
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·人事部·卷九_古诗文网
</title>
<meta content="○唇吻《说文》曰：唇，口端也。《释名》曰：唇，缘也，口之缘也。吻，免也，入则碎，止则免也。又取抆也，漱唾所出，恒加抆拭，因以为名也。《传》曰：晋欲伐虢，假道于虞，虞君许之。宫之奇谏" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15219.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>人事部·卷九</b></span>
<a href="javascript:PlayBookv(15219)" style="margin-left:5px;"><img alt="" height="16" id="speakerimgBookv15219" src="/img/speaker.png" width="16"/></a>
<span id="bookvPlay15219" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○唇吻</p>
<p>　　《说文》曰：唇，口端也。</p>
<p>　　《释名》曰：唇，缘也，口之缘也。吻，免也，入则碎，止则免也。又取抆也，漱唾所出，恒加抆拭，因以为名也。</p>
<p>　　《传》曰：晋欲伐虢，假道于虞，虞君许之。宫之奇谏曰："谚有之：辅车相依，唇亡齿寒，其虞虢之谓乎？"</p>
<p>　　又曰：吴将伐鲁，王问于子泄，对曰："诸侯将救之，未可以得老焉。夫鲁，齐晋之唇，唇亡齿寒，君所知也。不救何为？"</p>
<p>　　《春秋玄命苞》曰：唇者，齿之垣，所以扶神设端，若有列星与外有限，故曰：唇亡齿寒。</p>
<p>　　《春秋孔演图》曰：八政不中，则人无唇。(人恃唇乃语，命无阴不制。)</p>
<p>　　《孝经钩命决》曰：仲尼斗唇吐教，陈机授度。</p>
<p>　　《史记》曰：越王勾践曰："孤常不料力，与吴战，困于会稽，日夜焦唇乾舌，徒欲与吴王接踵而死。"</p>
<p>　　《汉书》曰：张汤与颜异有隙，人有告异以他议，事下汤异。云：异与客语，客云初令下有不便者，异不应，微反唇。汤奏异九卿见令不便，不入言而腹非，论死。自是后有腹非之法。</p>
<p>　　又《薛宣传》曰：博士申咸毁丞相宣家行不足，宣子况赇(音求。)客杨明，斫咸宫门外，申断鼻唇。况坐徙敦煌，宣免为庶人。</p>
<p>　　王隐《晋书》曰：《寒俊传》曰："刘升龙，须昌人。赤色文唇，少言语，有大志，自县小吏至雍州刺史。"</p>
<p>　　《梁书》曰：侯景僣位，入登太极殿，其徒数万。吹唇唱吼而上。</p>
<p>　　《庄子》曰：孔子谓盗跖曰：将军唇如激丹。</p>
<p>　　《淮南子·说山》曰：孕见兔而子缺唇，见麋而四目。物固有似然不然也。</p>
<p>　　贾谊曰：沸唇投塞垣之下。(匈奴号也。)</p>
<p>　　《通俗文》曰：唇不覆齿，谓之齖。(音牙。)龃。(粗家切。)</p>
<p>　　《广志》曰：赤口濮崭，其唇以丹饰之。</p>
<p>　　《濑乡记李母碑》曰：老君厚唇。</p>
<p>　　赵志《自叙》曰：志长七尺四寸，洁白，黑发明眉，赤唇，髭鬓不多。</p>
<p>　　《敦煌实录》曰：王棽(音参，又丑林。)卒，有盗开棽冢者，见棽与人樗蒲，举杯酒赐盗者。盗者惶怖。既饮，见牵铜马出。其夜有神告城门："我王孟曾使也。人发孟曾冢，以酒黑其唇，明日入城有黑唇者是也。"须臾马还，流汗，盗明诣城门不觉唇黑，为吏所缚。(孟曾。棽之字也。)</p>
<p>　　宋玉《神女赋》：朱唇若丹。</p>
<p>　　曹植《洛神赋》曰：丹唇外朗，皓齿内鲜。</p>
<p>　　又曰：启朱唇以徐言。</p>
<p>　　崔骃《七依》曰：紫唇素齿，雪白玉辉。</p>
<p>　　《广雅》曰：咡谓之吻。(咡，音饵。)</p>
<p>　　《淮南子》曰：决吻治龋，君子不与。(龋，丘主切。)</p>
<p>　　○齿</p>
<p>　　《说文》曰：龀，毁齿也。男生八月生齿，八岁而龀；女生七月生齿，七岁而龀。(音引)</p>
<p>　　《释名》曰：齿，始也，少长之别，始乎此也。以齿食多者长，食少者幼也。</p>
<p>　　《礼》曰：毋刺齿。(□□容止也。)</p>
<p>　　又曰：濡肉齿决，(决，犹断也。)乾肉不齿决，壑宜用乎！</p>
<p>　　又曰：高子皋之执亲之丧也，泣血三年，未尝见齿，(言笑之微。)君子以为难。</p>
<p>　　《左传》曰：陈僖子使召公子阳生，立之。将盟，遂诬鲍子曰："子之命也。"鲍子曰："汝忘君之为孺子牛而折其齿乎？"(孺子，荼也。景公常衔绳为牛，使荼牵之，荼顿地，折其齿也。)</p>
<p>　　《诗·硕人》曰：齿如瓠犀。</p>
<p>　　又《閟宫》曰：既受多祉，黄发儿齿。</p>
<p>　　《公羊传·庄公》曰：仇牧闻闵公弑，趋而至，遇之于门，手剑而叱之。宋万臂摋仇牧，碎其首，齿著乎门阖。(侧手曰假。□袁葛切。)</p>
<p>　　《春秋玄命苞》曰：武王骈齿，是谓刚强。取象参房，诛害以从天心。(宋均注曰：房为明堂主布政，参为大辰主斩刈，兼此二者，故重者为表。)</p>
<p>　　《孝经钩命决》曰：夫子骈齿。(像钩星也。)</p>
<p>　　《史记》曰：颜回年二十九，发尽白，齿早落。</p>
<p>　　又曰：范雎事魏中大夫须贾，贾使齐，雎从，齐襄王闻雎辩，赐金及牛酒，贾以为雎持魏事告齐，故得馈。以告魏相，魏齐大怒，使人笞击雎，折胁摺齿。雎佯死。</p>
<p>　　《汉书》曰：张苍无齿，惟饮乳，百有馀岁而卒。</p>
<p>　　谢承《后汉书》曰：豫章项诵，字叔和，为郡主簿。太守为属县所诬，章诵诣狱证，要引刀自掾，(音断。)血出滂流，齿皆堕地。太守获免。</p>
<p>　　《晋书》曰：温峤先有齿疾，疾因拔齿，中风而卒。</p>
<p>　　又曰：成帝杜皇后少有姿色，长犹无齿，有求昏者辄中止。及帝纳采，一夜齿尽生。</p>
<p>　　又曰：谢鲲邻家有美女，鲲调之，女以梭投鲲，折其两齿。世俗为之谣曰：任作达不已，幼舆折齿。"幼舆，鲲字也。</p>
<p>　　《山海经》曰：黑齿国，为人黑齿。</p>
<p>　　《河图矩起》曰：帝喾骈齿。(宋均曰：所以骈齿，齿星位。)</p>
<p>　　《白虎通》曰：帝喾骈齿，上法日参。秉度成纪，以理阴阳。</p>
<p>　　《抱朴子内篇》曰：或问坚齿之道，答曰："养以华池，漱以浓液，永不动；次则服灵非散，既脱更生。"</p>
<p>　　杨泉《物理论》曰：夫齿者，年也，身之宝也。藏之斧凿，所以调谐五味，以安性气者也。</p>
<p>　　《神仙传》曰：老君疏齿。</p>
<p>　　《神仙服经》曰：服神丹三百岁，齿化为石。</p>
<p>　　《王闳本事》曰：闳为琅琊太守，张步欲诛之。闳出东武城门，马奔，堕车折齿。闳心恶，移病归府，遂得免。</p>
<p>　　《字林》曰：〈齿告〉，(牛于切。)齿不相值也。齼，(初举切。)齿伤酢也。咬、啮、噬也。齨，(音舅。)老人齿如臼也。</p>
<p>　　《段国沙州记》曰：国人年五十以上四齿皆落，将由地寒多障气也。</p>
<p>　　《异物志》曰：屠移在海外，以草染齿，因号黑齿。</p>
<p>　　《袁子正书》曰：山梁氏泥于西，屠而漆其齿。</p>
<p>　　《世说》曰：孙子荆少时欲隐语，王武子曰："吾当枕石漱流。"误云"漱石枕流。"王曰："流非可枕，石非可漱。"孙曰："所以枕流，欲洗其耳；所以漱石，欲砺其齿。"</p>
<p>　　又曰：王子猷诣谢玄，林公先在坐。王曰："若林公发鬓并全，神情当复胜此？"谢曰："唇齿相须，不可偏亡。"</p>
<p>　　《琴操》曰：聂政父为韩王冶剑，过期不成，王杀之。时政未生，及长，入太山，遇仙人，学鼓琴，漆身为厉，吞炭变音，七年琴成。入韩，逢其妻，从买栉，对妻而笑，妻泣曰："君何以似政齿？"政乃入山，援石击落其齿。</p>
<p>　　《楚辞》曰：美人皓齿嫮以姱。</p>
<p>　　《临海水土志》曰：夷州人俗，女曰已嫁，皆缺去前上一齿。</p>
<p>　　宋玉《登徒子赋》曰：腰如束素，齿如含贝。</p>
<p>　　司马相如《上林赋》曰：皓齿粲烂。</p>
<p>　　张协《禊赋》曰：清哇发於素齿。</p>
<p>　　○牙</p>
<p>　　《释名》曰：牙，植也，随形言之也。</p>
<p>　　干宝《晋纪》曰：贾庶人未害慜怀太子时，有谣曰："南风烈烈吹白沙，千岁髑髅生齿牙。"(南风，庶人名。慜怀，小名沙门。)</p>
<p>　　《三国典略》曰：齐太上主生齻(音颠。)牙，问於尚药典御，邓宣以对，太上主怒而挞之。中书监徐之才拜贺曰："此知牙，生者聪明长寿。"太上悦而赏之。</p>
<p>　　○喉咽</p>
<p>　　《说文》曰：咽，嗌也，喉咙也。</p>
<p>　　《释名》曰：咽，咽物也。青徐谓之脰(音脰。)物投其中，受而下之也。又谓之嗌，气所通流，厄要之处也。</p>
<p>　　《传》曰：败狄于咸，获长狄侨如。富父终生舂其喉，以戈杀之。</p>
<p>　　《孝经钩命决》曰：夫子辅喉。</p>
<p>　　《史记》曰：孙子曰："夫救斗者不搏撠(音戟。)批亢捣虚，形格势禁，则自为解耳。"(亢音刚，又音抗，人喉也。)</p>
<p>　　又曰：贯高闻赦张王，乃曰："所以不死者，白张王不反。今王已出，吾责已塞，死不恨矣。且人臣有弑之名，何面复事上哉！纵上不杀我，不愧心乎？"乃仰绝亢而死。(韦昭曰：亢，咽也。)</p>
<p>　　《汉书》曰：人有上书言息夫躬怀怨恨，非笑朝廷所进，候星宿，视天子吉凶，与巫共祝诅。上遣侍御史、廷尉监逮躬，系雒阳诏狱。欲掠问，躬仰天大呼，因僵仆，吏就问，云咽已绝。(师古曰：咽，喉咙也，音一千歹。)</p>
<p>　　《后汉书》曰：霍諿(音缉。)为舅，宋光被诬，上书曰："譬犹疗饥於附子，止渴於酖毒，未入肠胃，已绝喉咽，岂可为哉！"</p>
<p>　　又曰：王青字公然。青父隆，建武初为都尉功曹。青为小吏，与父俱从都尉行县，道遇贼，隆以身卫全都尉，遂死于难。青亦被矢贯咽，音声流喝。</p>
<p>　　又曰：李固对诏曰："陛下有尚书，犹天之有北斗，北斗，天之喉舌；尚书，陛下之喉舌。"</p>
<p>　　《魏志》曰：乐陵王茂兄东平王薨。茂称咽病，不肯发哀，诏削户。</p>
<p>　　《蜀志》曰：彭羕与葛亮书曰："先民有言，左手据天下之图，右手扼其喉，愚夫不为也，况仆颇别菽麦哉！"</p>
<p>　　《唐书》曰：幽州朱融、镇州王庭凑叛，东川节度王涯献书曰："臣闻用兵若斗，先扼其喉。今瀛、莫、易、定，两贼之咽喉也，诚宜假之威柄，戍以重兵。俾其死生不相知，间谍无所入，而以大军先进冀、赵，次临井陉，此一举万全之势也。"</p>
<p>　　《抱朴子》曰：焦喉之渴，遥指沧海。</p>
<p>　　《列女传》曰：齐锺离春者，宣王后也，极丑，卬鼻结喉。</p>
<p>　　《益部耆旧传》曰：膣为杨凤珪者，其妻陈姬，珪早亡，兄弟欲嫁之，姬於是列刀割咽，流亚几死。九族惊异，乃从其节。</p>
<p>　　又曰：蜀郡史贤妻张昭仪。贤既犯罪被诛，仪取刀自割咽喉而死。</p>
<p>　　《物理论》曰：咽喉生之要孔。</p>
<p>　　《黄帝素问》曰：喉主天气，咽主地气。</p>
<p>　　○颐颔</p>
<p>　　《释名》曰：颐或曰辅车，其骨强，所以辅持其口。或曰牙车，牙所载也。或曰颔车。颔，含也。</p>
<p>　　《韩诗》曰：有美一人，硕大且{妗酉}。(薛君曰：{妗酉}，重颐也，瘟澎切。)</p>
<p>　　《周易·噬嗑卦》曰：颐中有物曰噬嗑。</p>
<p>　　又《颐卦》曰：颐，贞吉。观颐，自求口实。</p>
<p>　　《春秋玄命苞》曰：后稷歧颐自求，是谓好农，盖象角玄，载土食穀。(宋均注曰：面皮有二象也。颐面为下部，下部为地，巧于利也。)</p>
<p>　　《战国策》曰：静郭君善昆辩，昆辩多疵，门下不悦。孟尝君以谏，静郭君大怒，舍之上舍，令长子御，旦暮进食。威王薨，宣王立，太子不善静郭君，辞之薛。昆辩至齐见宣王，王曰："子，静郭君所听爱者乎？"曰："爱即有之，听即无有。王之为太子，辩谓静郭君曰：太子相不仁，过颐豕视，若是法背父，不若废太子，更立卫姬子婴儿郭师。静郭君泣而曰：'不可！吾弗忍为。'听辩而为之，必无今患矣。"宣王曰："寡人殊不知此。"乃迎静郭君。</p>
<p>　　《史记》曰：黄歇上书秦王曰："本国残，社稷坏，刳腹结肠，折颈摺颐。"(摺，卢合切。)</p>
<p>　　又曰：蔡泽顩颐。(顩，瘟篷切。)</p>
<p>　　《汉书》曰：王莽蹙颐。</p>
<p>　　范晔《后汉书》曰：班超字仲升。为人大志，不修小节。尝行诣相者，相者曰："祭酒布衣诸生，而当封侯万里之外。"超问其状，相者曰："生燕颔虎头，飞而肉食，此万里侯相也。"</p>
<p>　　《江表传》曰：孙权方颐大口。</p>
<p>　　《三国略》曰：徐之才，年十三，刘孝绰见之，言曰："徐郎燕颔，班超之相也。"</p>
<p>　　《帝系》曰：帝喾方颐。</p>
<p>　　《庄子》曰：支疏颐隐於齐。</p>
<p>　　又曰：孔子游缁帷之林，弦歌鼓琴。奏曲未半，有渔父下船而来，须眉交白，被发揄袂，行原而上，距陆而止，左手据膝，右手持颐以听之。</p>
<p>　　《韩子·喻老》曰：白公胜虑乱，罢朝，到杖策錣贯颐，而血流至地而弗知，郑人闻之曰："颐之忘，何不忘哉？"(策，马箠也。箠端有针似□马谓之錣，音竹劣、陟卫二切。)</p>
<p>　　《河图》曰：黄帝兑颐。</p>
<p>　　《说苑》曰：田单攻翟，三月不克，婴儿谣曰："大冠如箕，长剑柱颐。"</p>
<p>　　《西京杂记》曰：匡衡字稚圭，亲骚能说《诗》，时人为之语曰："无说《诗》，匡鼎来。匡说《诗》，解人颐。"鼎，衡小字也。</p>
<p>　　王粲《七释》曰：扬蛾眉而颐指。</p>
<p>　　《汝南先贤传》曰：周燮顩颐折頞，其貌甚丑也。</p>
<p>　　《谈薮》曰：北齐李恕无须，崔谌玩之曰："何不锥刺颐，作数百孔，拔左右好须者栽之。"</p>
<p>　　○承浆</p>
<p>　　《释名》曰：口下曰承浆，承水浆也。</p>
<p>　　《针灸经》曰：承浆，一名悬浆也。</p>
</div>
</div>
<div class="bookvmiddle">
<a href="/guwen/bookv_15218.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15220.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
