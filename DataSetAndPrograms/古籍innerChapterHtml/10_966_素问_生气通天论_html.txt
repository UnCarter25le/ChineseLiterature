
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
黄帝内经·素问·生气通天论_古诗文网
</title>
<meta content="黄帝曰：夫自古通天者，生之本，本于阴阳。天地之间，六合之内，其气九州、九窍、五脏十二节，皆通乎天气。其生五，其气三，数犯此者，则邪气伤人，此寿命之本也。苍天之气，清静则志意治，顺之" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_966.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left784" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>素问·生气通天论</b></span>
<a href="javascript:PlayBookv(966)" style="margin-left:5px;"><img alt="" height="16" id="speakerimgBookv966" src="/img/speaker.png" width="16"/></a>
<a href="javascript:ShowYizhu(784)" id="leftbtn784" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay966" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%bd%9a%e5%90%8d">佚名</a></p>
<div class="contson">
<p>　　黄帝曰：夫自古通天者，生之本，本于阴阳。</p>
<p>　　天地之间，六合之内，其气九州、九窍、五脏十二节，皆通乎天气。</p>
<p>　　其生五，其气三，数犯此者，则邪气伤人，此寿命之本也。</p>
<p>　　苍天之气，清静则志意治，顺之则阳气固，虽有贼邪，弗能害也，此因时之序。</p>
<p>　　故圣人抟精神，服天气而通神明。失之则内闭九窍，外壅肌肉，卫气散解，此谓自伤，气之削也。</p>
<p>　　阳气者，若天与日，失其所，则折寿而不彰。故天运当以日光明。是故阳因而上，卫外者也。</p>
<p>　　因于寒，欲如运枢，起居如惊，神气乃浮。</p>
<p>　　因于暑，汗，烦则喘喝，静则多言，体若燔炭，汗出而散。</p>
<p>　　因于湿，首如裹，湿热不攘，大筋緛短，小筋驰长。緛短为拘，驰长为痿。</p>
<p>　　因于气，为肿，四维相代，阳气乃竭。</p>
<p>　　阳气者，烦劳则张，精绝，辟积于夏，使人煎厥；目盲不可以视，耳闭不可以听，溃溃乎若坏都，汨汨乎不可止。</p>
<p>　　阳气者，大怒则形气绝而血菀于上，使人薄厥。</p>
<p>　　有伤于筋，纵，其若不容。</p>
<p>　　汗出偏沮，使人偏枯。</p>
<p>　　汗出见湿，乃生痤疿。</p>
<p>　　高梁之变，足生大丁，受如持虚。</p>
<p>　　劳汗当风，寒薄为皶，郁乃痤。</p>
<p>　　阳气者，精则养神，柔则养筋。</p>
<p>　　开阖不得，寒气从之，乃生大偻。</p>
<p>　　陷脉为瘘，留连肉腠，俞气化薄，传为善畏，及为惊骇。</p>
<p>　　营气不从，逆于肉理，乃生痈肿。</p>
<p>　　魄汗未尽，形弱而气烁，穴俞以闭，发为风疟。</p>
<p>　　故风者，百病之始也，清静则肉腠闭拒，虽有大风苛毒，弗之能害，此因时之序也。</p>
<p>　　故病久则传化，上下不并，良医弗为。</p>
<p>　　故阳畜积病死，而阳气当隔。隔者当泻，不亟正治，粗乃败之。</p>
<p>　　故阳气者，一日而主外。平旦人气生，日中而阳气隆，日西而阳气已虚，气门乃闭。</p>
<p>　　是故暮而收拒，无扰筋骨，无见雾露，反此三时，形乃困薄。</p>
<p>　　岐伯曰：阴者，藏精而起亟也，阳者，卫外而为固也。</p>
<p>　　阴不胜其阳，则脉流薄疾，并乃狂。阳不胜其阴，则五脏气争，九窍不通。</p>
<p>　　是以圣人陈阴阳，筋脉和同，骨髓坚固，气血皆从。如是则内外调和，邪不能害，耳目聪明，气立如故。</p>
<p>　　风客淫气，精乃亡，邪伤肝也。</p>
<p>　　因而饱食，筋脉横解，肠澼为痔。</p>
<p>　　因而大饮，则气逆。</p>
<p>　　因而强力，肾气乃伤，高骨乃坏。</p>
<p>　　凡阴阳之要，阳密乃固，两者不和，若春无秋，若冬无夏。因而和之，是谓圣度。</p>
<p>　　故阳强不能密，阴气乃绝。</p>
<p>　　阴平阳秘，精神乃治；阴阳离决，精气乃绝。</p>
<p>　　因于露风，乃生寒热。</p>
<p>　　是以春伤于风，邪气留连，乃为洞泄。</p>
<p>　　夏伤于暑，秋为痎疟。</p>
<p>　　秋伤于湿，上逆而咳，发为痿厥。</p>
<p>　　冬伤于寒，春必温病。</p>
<p>　　四时之气，更伤五脏。</p>
<p>　　阴之所生，本在五味；阴之五宫，伤在五味。</p>
<p>　　是故味过于酸，肝气以津，脾气乃绝。</p>
<p>　　味过于咸，大骨气劳，短肌，心气抑。</p>
<p>　　味过于甘，心气喘满，色黑，肾气不衡。</p>
<p>　　味过于苦，脾气不濡，胃气乃厚。</p>
<p>　　味过于辛，筋脉沮弛，精神乃央。</p>
<p>　　是故谨和五味，骨正筋柔，气血以流，腠理以密，如是则骨气以精。谨道如法，长有天命。</p>
</div>
</div>
<div class="bookvmiddle">
<a href="/guwen/bookv_965.aspx">上一章</a>
<a href="/guwen/book_10.aspx" style="border:0px;line-height:27px; height:27px;">目录</a>
<a href="/guwen/bookv_967.aspx">下一章</a>
</div>
</div>
</div>
<div class="right" id="right784" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
