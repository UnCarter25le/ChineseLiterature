
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·周郡部·卷九_古诗文网
</title>
<meta content="○河北道下蒲州《十道志》曰：蒲州，河东郡，置在河东县。本汉蒲阪地，盖尧、舜所都。《左传》曰：晋献公灭魏，以赐毕万。服虔注曰：在晋之蒲阪。《史记》曰：季布为河东太守，文帝谓布曰：&amp;q" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15014.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>周郡部·卷九</b></span>
<a href="javascript:PlayBookv(15014)" style="margin-left:5px;"><img alt="" height="16" id="speakerimgBookv15014" src="/img/speaker.png" width="16"/></a>
<span id="bookvPlay15014" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○河北道下</p>
<p>　　蒲州</p>
<p>　　《十道志》曰：蒲州，河东郡，置在河东县。本汉蒲阪地，盖尧、舜所都。</p>
<p>　　《左传》曰：晋献公灭魏，以赐毕万。服虔注曰：在晋之蒲阪。</p>
<p>　　《史记》曰：季布为河东太守，文帝谓布曰："河东，吾股肱郡也。"</p>
<p>　　《博物志》曰：河东有山泽近盐。沃土之人不才，汉兴，少有名人。</p>
<p>　　《魏志·杜畿传》曰：畿为河东太守，开置学官，亲执经教，郡中化之。自后河东多儒者，闾阎之间，习于程法。</p>
<p>　　《春秋左氏传》曰：晋人谋去故绛，诸大夫皆曰："必居郇(音旬。)瑕氏之地，(郇瑕，古国名。河东解县西北，郇城。)沃饶而近盬，(盬，盐。猗氏县盐池是也。)国利君乐，不可失也。"韩献子曰："不可。郇瑕氏土薄水浅，其恶易覯，易覯则民愁，民愁垫隘，於是乎有沉溺重膇(直伪切)之疾。不如新田，土厚水深，居之不疾，有汾、澮以流其恶。夫山泽林盐，国之宝也。国饶则民骄佚，近宝则公室乃贫，近宝则民不务本。不可谓乐。"公说，从之。</p>
<p>　　《郡国志》曰：猗氏县，猗顿所居之地。猗顿，鲁穷士也，问术於陶朱公，公教之蓄五牸，遂富。汉因之名县。</p>
<p>　　《史记》曰：魏都安邑。惠王三十一年，秦用商君，东侵地至河，而齐、赵数破我。我安邑近秦，於是徙居大梁。</p>
<p>　　《汉志》曰：河东郡，秦置。王莽曰兆阳。领县二十四。</p>
<p>　　又曰：蒲反，故曰蒲，秦更名。王莽曰蒲城。应劭曰：秦始皇东巡见长坂，故因加反。孟康云：晋文公以赂秦，后秦人还蒲，魏人喜曰："蒲反矣。"遂名之。师古曰：应说是。</p>
<p>　　绛州</p>
<p>　　《元和郡县志》曰：绛州，绛郡。《禹贡》冀州之域。春秋时属晋。战国时为魏地。秦三十六郡为河东郡。</p>
<p>　　《后汉书》曰：章帝元和三年，行幸安邑，观盐池。</p>
<p>　　《晋太康地志》曰：安邑有司盐都尉，别领兵五千。</p>
<p>　　《图经》曰：晋穆侯迁都於绛。曾孙孝侯改绛为翼，翼为晋之旧都。后献公复为绛。绛在今曲沃故城二里，有绛邑故城。是故绛在翼城东南，有故翼城是也。</p>
<p>　　《十道志》曰：正平县有九原，一名九原，即赵简子观处。</p>
<p>　　《礼记》曰：赵文子与叔誉观於九原，文子曰："死者如可作也，吾谁与归？"叔誉曰："其阳处父乎？"文子曰："见利不顾其君，其仁不足称也。我则随武子乎！利其君，不忘其身；谋其身，不遗其友。"</p>
<p>　　《汉书》曰：元鼎六年，上幸缑氏，至此闻南越破，遂立为闻喜县。</p>
<p>　　《图经》曰：闻喜县有董泽。《左传》曰："董泽之蒲可胜既乎！"</p>
<p>　　晋州</p>
<p>　　《元和郡县志》曰：晋州，平阳郡。《禹贡》冀州之域，尧、舜所都。周为冀州地。春秋时其地属晋。战国时属韩。秦为河东郡地。</p>
<p>　　《十道志》曰：本汉平阳县地。</p>
<p>　　《汉志》曰：平阳县，属河东郡。以其在平水之阳，故名之。</p>
<p>　　《前赵录》曰：太史令言於元海曰："蒲子崎岖，非可久安。平阳，唐尧所都。"於是徙居平阳也。</p>
<p>　　《两河记》曰：洪洞县，以此地固重复，控据要险，故曰洪洞焉。</p>
<p>　　《汉志》曰：襄陵，属河东郡。王莽曰幹昌。以晋襄公之陵以为名。</p>
<p>　　《十道志》曰：霍邑，汉彘县也。</p>
<p>　　《汉志》曰：彘，属河东郡。周厉王所奔也。王莽曰黄城。</p>
<p>　　泽州</p>
<p>　　《元和郡县志》曰：泽州，高平郡。《禹贡》冀州之城。春秋时属晋。战国时属韩、魏，后属韩。秦兼天下，今州即上党郡高都县之地也。</p>
<p>　　《史记》曰：秦使武安君白起攻赵，赵发兵拒秦，秦大破赵於长平。(长平在高平县，西北有长平故城。)</p>
<p>　　《十道志》曰：泽州，以濩泽为名。</p>
<p>　　《汉志》曰：濩，属河东郡。《禹贡》析城山在西南濩(音胡虢反。)</p>
<p>　　《墨子》曰：舜渔於濩泽。</p>
<p>　　《十道志》曰：晋城县，本汉高都县也。</p>
<p>　　《汉志》曰：高都，属上党郡。有天井关。</p>
<p>　　《元和郡县志》曰：高平县，本汉泫氏县也。(泫音胡玄反。)</p>
<p>　　《汉志》曰：泫氏，属上党。泫水所出也。</p>
<p>　　《竹书纪年》曰：梁惠王九年，晋取泫氏。</p>
<p>　　《史记》曰：赵成侯十六年，与韩、魏分晋，封晋君于端氏也。</p>
<p>　　潞州</p>
<p>　　《元和郡县志》曰：潞州，上党郡。《禹贡》冀州之域。殷为黎国。春秋时属晋，又曰兼有潞子之国。秦为上党郡地。</p>
<p>　　《左传·宣十五年》曰：潞子婴儿之夫人，晋景公之姊也。酆舒为政而杀之，又伤潞子之目。(酆舒，潞相。)晋侯伐之，灭潞，酆舒奔卫，卫人归诸晋，晋人杀之。</p>
<p>　　《战国策》曰：秦有安邑，则韩必无。上党以远韩近赵故，卒归赵。</p>
<p>　　《隋图记》曰：上党、南阳，古以为县，实都也。</p>
<p>　　《汉志》曰：上党郡，秦置。属并州。有上党关。</p>
<p>　　又曰：壶关，属上党郡。黎侯国，今有黎亭。</p>
<p>　　《释名》曰：上党，党所也。在山上，其所最高，故曰上党。</p>
<p>　　《上党记》曰：高平赤壤，其地山阻，百姓不居，即此郡也。</p>
<p>　　《图经》曰：后周建德七年，于襄垣县立潞州，以其浸汾、潞为名。</p>
<p>　　《汉志》曰：长子县，属上党郡。周史辛甲所封。师古曰：长读长短之长。</p>
<p>　　《竹书纪年》曰：梁惠王十二年，郑取屯留、尚子。即长子之地也。</p>
<p>　　《左传·襄十九年》曰：晋人执卫行人石买於长子，执孙蒯於屯留。(长子属上党。)</p>
<p>　　又曰：郑伯如晋，晋人执诸铜鞮。</p>
<p>　　《晋太康地记》曰：铜鞮，故晋大夫羊舌赤邑，时号赤为铜鞮伯华。汉以为县。</p>
<p>　　辽州</p>
<p>　　《图经》曰：辽州，乐平郡。《禹贡》冀州之域。春秋时其地属晋。战国属韩，后属赵。秦、汉为上党郡。贞观中避讳，改为仪州，后又为箕州，复为辽。</p>
<p>　　《十道志》曰：和顺县，本汉沾县地，即讳阏与邑。</p>
<p>　　《史记》曰：秦昭襄三十八年，攻赵阏与。赵奢曰："其道远险扼，譬如两鼠斗於穴中，将勇者胜。"乃使赵奢将，大破秦军，乃解阏与之围。</p>
<p>　　《汉书·高帝纪》曰：韩信破代相夏说於阏与。</p>
<p>　　《汉书》曰：沾县，属上党郡。有沾水出壶关。(沾音他兼反。)</p>
<p>　　沁州</p>
<p>　　《十道志》曰：沁州(千浸切，)阳城郡。本汉穀远县地。</p>
<p>　　《元和郡县志》曰：《禹贡》冀州之域。春秋时其地属晋。战国时属韩。在秦为上党郡地。今州即汉上党之穀远属地。</p>
<p>　　《汉志》曰：穀远，属上党郡。王莽曰穀近。</p>
<p>　　《晋地记》曰：穀远，今名孤远，后代语讹耳。</p>
<p>　　《十道志》曰：绵上县，亦穀远县之地。以县西有绵上地，因名之。旧属介休县，隋分置绵上焉。盖晋介子推之地。</p>
<p>　　隰州</p>
<p>　　《图经》曰：隰州，大宁郡。夏殷已前，其地与箕沁同。在周为晋之北鄙。</p>
<p>　　《元和郡县志》曰：《禹贡》冀州之域。春秋时为晋地。七国时属魏。秦为河东郡地。汉为蒲子县，属河东郡。</p>
<p>　　《国语》曰：骊姬谓晋献公曰："蒲与屈，君之疆也，不可以无主。若子主蒲与屈，乃可以威民而惧戎。"(太子，申生也；二子，重耳、夷吾也。蒲：阳平，蒲子县。)</p>
<p>　　《郡国志》曰：以州前二里有泉，下湿，故取下湿之义为名。</p>
<p>　　《十道志》曰：永和县，本汉狐讘县也。(讘音之涉反。)</p>
<p>　　《汉志》曰：狐讘，属河东郡。</p>
<p>　　慈州</p>
<p>　　《元和郡县志》曰：慈州，文成郡。《禹贡》冀州之域。春秋时晋之屈邑，献公子夷吾所居也。秦并天下，即河东郡之北屈县。</p>
<p>　　《汉志》曰：北屈，王莽曰朕北。应劭曰：有南屈，故称北。瓒曰：《汲郡古文》"翟章救郑，次于南屈。"</p>
<p>　　《左传·僖二年》曰：晋荀息请以屈产之乘，与垂棘之璧，假道与虞以伐虢。(屈地生良马。)</p>
<p>　　《元和郡县图》曰：吉昌县有姚襄城，西临黄河，控带龙门、孟门之险，周、齐交争之地。齐后主武平二年，遣斛律明月破周兵於此城下。</p>
<p>　　《郡国县道记》曰：吕香，本汉之北屈，有骐县。</p>
<p>　　《汉志》曰：骐，属河东郡。侯国。</p>
<p>　　汾州</p>
<p>　　《十道志》曰：汾州，西河郡。《禹贡》冀州之域。其在虞、夏及周，属并州。春秋时晋地。七国时属赵。秦并天下，属太原郡。</p>
<p>　　《左传·昭元年》曰：昔金天氏有裔子曰昧，为玄冥师，生允格、台骀。台骀能业其官，宣汾、洮，障大泽，(汾，洮，二水。)以处太原。(太原，晋阳也。)帝用嘉之，封诸汾川。</p>
<p>　　又曰：昔高辛氏有二子，长曰阏伯，次曰实沈，居於旷林，不相能也。后帝不臧，迁阏伯於商丘，主辰。商人是因。迁实沈於大夏，(大夏，今晋阳县。)主参。唐人是因。其季世曰唐叔虞。及成王灭唐而封太叔焉，故参为晋星。(叔虞封唐，是为晋侯。)</p>
<p>　　又《昭二年》曰：齐陈无宇送女，晋侯谓之少齐。谓陈无宇非卿，执诸中都。(中都、晋邑，在河西介休县。)</p>
<p>　　又《僖二十四年》曰：晋侯赏从亡者，介之推不言禄，禄亦弗及。遂隐而死。晋侯求之，不获，以绵上为之田，曰："以志吾过，且旌善人。"</p>
<p>　　《元和郡县志》曰：子夏居西河，吴起守西河，皆为此也。</p>
<p>　　《礼记·檀弓》曰：子夏丧其子而丧其明，曾子吊之。子夏哭曰："天乎！予之无罪也。"曾子怒，曰："商！汝何无罪也？吾与汝事夫子於洙、泗之间，退而老於西河之上。使西河之民疑汝於夫子，尔罪一也。"</p>
<p>　　《唐书》曰：高祖初起兵，师次霍邑，隋将宋金刚拒，不得进，屯军贾胡堡。会霖神语曰："若向霍邑，当东南傍山取路。八日雨止，我当助破之。"(贾胡堡，在灵石县。)</p>
<p>　　并州</p>
<p>　　《元和郡县图志》曰：并州，太原府。《禹贡》冀州之域。春秋时为晋。战国时为赵地。秦并天下，置太原郡。</p>
<p>　　《尚书·禹贡》曰：既修太原，至於岳阳。</p>
<p>　　《春秋元命苞》曰：并之为言，精合交并。</p>
<p>　　《释名》曰：并者，兼并也。言或并或设。</p>
<p>　　《元和郡县志》曰：中国曰太原，夷狄曰大卤。按晋、大卤、太原、大夏、夏墟、晋阳六名，其实一也。</p>
<p>　　《左传》曰：晋荀吴败狄於大卤。(《释名》曰：地不生物曰卤。)</p>
<p>　　《太康地记》曰：并州不以卫水为号，不以恒山为称，而云并者，盖以在两谷之间乎。</p>
<p>　　《帝王世纪》曰：帝尧始封於唐，又徙晋阳；及为天子，都平阳。平阳即今晋阳，即太原也。</p>
<p>　　又曰：禹自安邑都晋阳。至桀，徙都安邑。至周成王以封弟叔虞，是为晋侯。</p>
<p>　　《史记》曰：成王与叔虞戏，削桐叶为珪，曰："以是封汝。"周公请封於唐，王曰："吾戏耳。"周公曰："天子无戏言。"遂以封之。</p>
<p>　　《魏志》曰：高祖围袁尚於邺，时袁绍外甥高幹为并州刺史，牵招说幹曰："并州左有恒山之险，右有大河之固，北有强胡，宜速迎尚，并力观变。"幹不从，故败。</p>
<p>　　《史记》曰：智伯率韩、魏攻赵襄子於晋阳，引汾水灌其城，不没者三板。</p>
<p>　　《春秋后语》曰：张孟谈谓赵襄子曰："董安于之在晋阳，公宫之垣皆荻蒿。"</p>
<p>　　《隋图经》曰：并州，其气勇抗诚信。韩、赵、魏谓之三晋，剽悍盗贼，常为他郡剧。</p>
<p>　　《汉志》曰：太原郡，秦置。有盐官，在晋阳。属并州。领县二十一。</p>
<p>　　又曰：榆次，属太原郡。王莽曰太原亭。</p>
<p>　　《史记·秦本纪》曰：庄襄王使蒙敖攻赵榆次。</p>
<p>　　《汉志》曰：阳曲，属太原。应劭曰：黄河千里一曲，当其阳，故曰阳曲。</p>
<p>　　石州</p>
<p>　　《元和郡县志》曰：石州，昌化郡。《禹贡》冀州之域。虞及周属并州。春秋时属赵，亦为白狄之地。在秦为西河郡之离石地。</p>
<p>　　《史记》曰：秦伐赵，取离石。</p>
<p>　　《前赵录》曰：今离石，左国单于所徙庭是也。</p>
<p>　　《十六国春秋》曰：晋惠帝以刘元海为离石将兵都尉。</p>
<p>　　岚州</p>
<p>　　《元和郡县志》曰：岚州，楼烦郡。《禹贡》冀州之域。春秋时为晋国，后属赵，本楼烦故地。秦为太原郡。汉为太原郡之汾阳地。</p>
<p>　　《史记》曰：赵惠文王主父行地，遂出代，西遇楼烦王於西河，而破其兵，取其地为县。</p>
<p>　　《汉书·项羽传》曰：汉有善射者曰楼烦，楚挑战，楼烦辄射杀之。使射羽，羽大怒，瞋目叱之，楼烦目不能视，手不能发。(楼烦县属雁门北，县人善骑射。)</p>
<p>　　《庄子》曰：尧治天下之民，平海内之政，往见四子藐姑射之山、汾水之阳，窅然丧其天下。</p>
<p>　　代州</p>
<p>　　《元和郡县图》曰：代州，雁门郡。古并州之域。春秋时晋地。战国时属赵。秦置三十六郡，雁门是其一焉。汉因之。</p>
<p>　　《河东记》曰：代句注，在州西北雁门界西陉山是也。</p>
<p>　　《史记》曰：赵襄子与韩、魏共灭智伯，分晋地，则赵有句注之地。</p>
<p>　　《尔雅》曰：北陵，西逾雁门是也。(郭璞注曰：西逾雁门山也。)</p>
<p>　　《地理志》曰：自代傍阴山至高阙，代王以为塞。</p>
<p>　　《汉志》曰：雁门郡，秦置。句注山在阴馆。王莽曰填狄。属并州。领县十四。</p>
<p>　　《山海经》曰：雁门出其间，在高柳代中。</p>
<p>　　《史记》曰：赵襄子与代王会於夏屋，以铜斗击杀代王，而取其地。</p>
<p>　　《十道志》曰：五台县，本汉虑虒县。</p>
<p>　　《汉志》曰：虑虒，属太原郡。(师古曰：虑虒音卢夷。)</p>
<p>　　又曰：崞县，属雁门。王莽曰崞张。</p>
<p>　　又曰：繁畤，属雁门。王莽曰当要。</p>
<p>　　忻州</p>
<p>　　《元和郡县志》曰：忻州，定襄郡。古并州之域。春秋时为晋国。战国时为赵地。秦、汉为太原郡地，今州即汉太原郡之阳曲县也。</p>
<p>　　《十道志》曰：忻州，置在秀容县。本汉阳曲县，后汉末，於此置九原县。</p>
<p>　　《十三州志》曰：汉末大乱，匈奴侵边，自定襄已西尽云中、雁门之间遂空。建安中，丞相曹公集荒郡之户以为县，聚之九原界，以立新兴郡，领九原等县，属并州。</p>
<p>　　《元和郡县志》曰：秀容城，刘元海新筑。元海感神而生，姿容秀美，因以为名。</p>
<p>　　蔚州</p>
<p>　　《元和郡县志》曰：蔚州，安边郡。《禹贡》冀州之域。虞及周，属并州。春秋时，地属晋。战国时属赵。秦、汉为代郡。</p>
<p>　　《汉志》曰：灵丘，属代郡。瓒曰：灵丘之号，在赵武灵王之前也。</p>
<p>　　《汉书》曰：郦食其说汉王曰："杜白马之津，距飞狐之口。"</p>
<p>　　《晋书》曰：建兴中，刘琨自代出飞狐口，奔於安次。</p>
<p>　　朔州</p>
<p>　　《元和郡县志》曰：朔州，马邑郡。属《禹贡》冀州之域。虞及周，为并州地。春秋时为北狄地。战国时属赵。秦为雁门郡。汉为雁门郡之马邑也。</p>
<p>　　《汉志》曰：马邑，属雁门郡。王莽曰章昭。</p>
<p>　　《晋太康地记》曰：秦时建此城，辄崩不成，有马周旋驰走反复，父老异之，因依以筑城，遂为马邑。</p>
<p>　　《后魏书》曰：道武天兴元年，迁都平城。孝文迁都之后，於此置朔州。</p>
<p>　　《冀州图》云：赵武灵王胡服而征，遂有獫狁之地。汉高帝以韩王信壮武，乃以太原郡为韩国，徙信以备胡。信以晋阳去塞远，请理马邑。上乃许之。后匈奴围信，信数求救，上赐书责信。信惧，以马邑降胡。</p>
<p>　　云州</p>
<p>　　《元和郡县图》曰：云州，云中郡。《禹贡》冀州之域。虞及周，为并州之地。春秋时为北狄地。战国时，其地属赵，其后属秦雁门郡地。汉雁门郡之平城县也。</p>
<p>　　《汉志》曰：平城，东郡都尉治。王莽曰平顺。</p>
<p>　　《郡国志》曰：云中、五原，唾出口成冰，言苦寒也。</p>
<p>　　《汉书》曰：七年，上自将击韩王信于铜鞮。(县名。)信亡走匈奴，与匈奴共距汉。上从晋阳连战，乘胜逐北。遂至平城，为匈奴所围，七日，用陈平秘计得出。</p>
<p>　　《元和郡县图》曰：后魏道武於此建都，东至上谷，西至河，南至中山，北至五原，地方五千里，以为甸服。孝文改为司州牧，置代尹。</p>
</div>
</div>
<div class="bookvmiddle">
<a href="/guwen/bookv_15013.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15015.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
