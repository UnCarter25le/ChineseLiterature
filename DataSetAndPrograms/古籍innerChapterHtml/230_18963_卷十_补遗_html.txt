
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
针灸大成·卷十·补遗_古诗文网
</title>
<meta content="孩儿惊：手足缩住，先笑后哭，眼光、筋红白难治，紫黄不妨。于太阴太阳穴掐之，用黄麻一束，烧灰，吹鼻中；不醒，中指掐之。脐风惊：将太阴、太阳掐之，太阳日起而红，酽醋一钟，韶粉炼之，红脉" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_18963.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷十·补遗</b></span>
<a href="javascript:PlayBookv(18963)" style="margin-left:5px;"><img alt="" height="16" id="speakerimgBookv18963" src="/img/speaker.png" width="16"/></a>
<span id="bookvPlay18963" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%a8%e7%bb%a7%e6%b4%b2">杨继洲</a></p>
<div class="contson">
<p>　　孩儿惊：手足缩住，先笑后哭，眼光、筋红白难治，紫黄不妨。于太阴太阳穴掐之，用黄麻一束，烧灰，吹鼻中；不醒，中指掐之。</p>
<p>　　脐风惊：将太阴、太阳掐之，太阳日起而红，酽醋一钟，韶粉炼之，红脉各处治之。太阴日起而红，将龟尾骨煅之，天心穴一壮，吐则横门掐之，泻则中指掐之。初一为太阳日，初二为太阴日，余仿此。用黄麻烧灰，吹鼻中，掐中指。</p>
<p>　　水惊：眼翻白睛，眼角起黄丹者。将韶粉飞盐，清油煎干，五心揉之，眼角、天心、太阳、太阴、掐抠三五次，即愈。</p>
<p>　　肚胀惊：夜啼，肚上起青筋，肚胀如膨。将生姜、韶粉、桃皮、飞盐、和同拭眉梁心，煅眉心、太阳、囟门各四壮，喉下一壮，心中三壮，绕脐四壮。</p>
<p>　　凡看惊，掐筋之法，看在何穴，先将主病穴，起手掐三遍，后将诸穴，俱做三遍，掐揉之，每日掐三四次，其病即退。</p>
<p>　　诸穴治法</p>
<p>　　中指头一节内纹掐之，止泻，掐二次就揉。</p>
<p>　　阳溪穴，往下推拂，治儿泻，女反之。</p>
<p>　　大陵穴后五分，为总心穴，治天吊惊，往下掐抠；看地惊往上掐抠。女子同。</p>
<p>　　板门穴，往外推之，退热，除百病；往内推之，治四肢掣跳。用医之手大拇指，名曰：“龙入虎口。”用手拈小儿小指，名曰：“苍龙摆尾。”</p>
<p>　　惊，揉大脚趾，掐中脚趾爪甲少许。</p>
<p>　　病症死生歌</p>
<p>　　手足皆符脾胃气，眼精却与肾通神，两耳均匀牵得匀，要知上下理分明。</p>
<p>　　孩儿立醒方无事，中指将来掌内寻，悠悠青气人依旧，口关眼光命难当。</p>
<p>　　口眼歪斜人易救，四肢无应不须忙，天心一点掣膀胱，膀胱气馁痛难当。</p>
<p>　　丹田斯若绝肾气，闭涩其童命不长，天河水遍清水好，眼下休交黑白冲。</p>
<p>　　掌内如寒难救兆，四肢麻冷定人亡。阴硬气冷决昏沉，紫上筋纹指上寻，</p>
<p>　　阴硬气粗或大小，眼黄指冷要调停。肾经肝胆肾相连，寒暑交加作楚煎，</p>
<p>　　脐轮上下全凭火，眼翻手掣霎时安。口中气出热难当，吓得旁人叹可伤，</p>
<p>　　筋过横纹人易救，若居坎离定人亡。吐泻皆因筋上转，横门四板火来提，</p>
<p>　　天心穴上分高下，再把螺蛳骨上煨。鼻连肺经不知多，惊死孩儿脸上过，</p>
<p>　　火盛伤经心上刺，牙黄口白命门疴。口嗌心拽并气喘，故知死兆采人缘，</p>
<p>　　鼻水口黑筋无脉，命在南柯大梦边。</p>
<p>　　辨三关</p>
<p>　　凡小儿三关青，四足惊；三关赤，水惊；三关黑，人惊。有此通度三关候脉，是急惊之症，必死。余症可知。</p>
<p>　　风关青如鱼刺易治，是初惊，色黑难治。气关青如鱼刺，主疳劳身热易治，用八宝丹，每服加柴胡黄芩；色黑难治。命关青如鱼刺，主虚风邪附脾，用紫金锭，每服加白朮、茯苓；色黑难治。</p>
<p>　　风关青黑色如悬针，乃水惊，易治。气关如悬针，主疳，兼肺脏积热，用保命丹，每服加灯心、竹叶。命关有此是死症。</p>
<p>　　风关如水字，主膈上有痰，并虚积停滞，宜下。气关如水字，主惊风入肺，咳嗽面赤，用体前丹。命关如水字，主惊风疳症，极力惊，用芦荟丸。通过三关，黑色不治。</p>
<p>　　风关如乙字，主肝惊风。气关如乙字，主急惊风。命关如乙字，主慢惊脾风。青黑难治。</p>
<p>　　风关如曲虫，主疳病积聚。</p>
<p>　　婴童杂症</p>
<p>　　潮热方：不拘口内生疮，五心烦热，将吴茱萸八分，灯心一束，和水捣烂成一饼，贴在男左女右脚心里，裹住，退药后，推三关十下。</p>
<p>　　一、虚疟：补脾土四百，推三关、运八卦、推肾经、肺经、清天河水各三百．</p>
<p>　　二、食疟：推三关、运八卦各一百，清天河水二百，推脾土三百，肺经四百。</p>
<p>　　三、痰疟：推肺经四百，推三关、运八卦、补脾土、清天河水各二百。</p>
<p>　　四、邪疟：推肺经四百，推三关、六腑各三百，运八卦、补脾土、清天河水各二百，各随症加减，五脏四指，六腑一截二指。</p>
<p>　　五、痢赤白相兼，寒热不调，感成此疾：用姜汁车前草汁，略推三关、退六腑、清天河水，水底捞月，分阴阳。</p>
<p>　　六、禁口痢：运八卦，开胸，阴阳，揉脐为之。推三关，退六腑，大肠经各一百，清天河水四十，推脾土五十，水底捞月一十，凤凰展翅，泻用蒜推。补脾土，用姜推。</p>
<p>　　七、头疼：推三关、分阴阳、补脾土、揉大肠经各一百，煅七壮，揉阴池一百；不止，掐阳池。</p>
<p>　　八、肚痛：推三关、分阴阳、推脾土各一百，揉脐五十，腹胀推大肠；不止，掐承山穴。</p>
<p>　　九、湿泻不响：退六腑、揉脐及龟尾各二百，分阴阳、推脾土各一百，水底捞月三十。</p>
<p>　　十、冷泻响：推三关二百，分阴阳一百，推脾土五十，黄蜂入洞，揉脐及龟尾各三百，天门入虎口、揉斗肘各三十。</p>
<p>　　十一、治口内走马疳：牙上有白泡，退六腑、分阴阳各一百，水底捞月、清天河水各三十，凤凰展翅，先推，后用黄连、五倍子煎水，鸡毛口中洗。</p>
<p>　　小儿眼光指冷：将醋一钟，皂角一片，烧灰为末，贴心窝。若吐即去药，用绿豆七粒，水浸研细，和尿碱为饼，贴囟门。</p>
<p>　　小儿四肢冷：将明矾钱半，炒盐三钱，黄蜡二钱，贴脐上。若气急，取竹沥服之。</p>
<p>　　小儿遍身热不退：用明矾一钱，鸡清调匀，涂四心即退。若不退，用桃仁七个，酒半钟，擂烂，贴在鬼眼便好。</p>
<p>　　小儿肚胀作渴、眼光：用生姜，葱白一根，酒半钟，擂烂吞下，则眼不光，又将雄黄不拘多少，烧热放在脐上，揉之即安。脚麻用散麻煎水，四心揉之。</p>
<p>　　小儿膀胱气：将黄土一块，皂角七个，焙为末，用醋和黄土炒过为饼，贴尾闾好。</p>
<p>　　小儿遍身肿：用胡椒，糯米，绿豆各七粒，黄土七钱，醋一钟，通炒过，袱包遍身拭之，即消。</p>
<p>　　小儿不开口：将朱砂一钱研末，吹入鼻中即安。</p>
<p>　　小儿咳嗽：掐中指第一节三下，若眼垂，掐四心。</p>
<p>　　小儿身跳：推肾筋后四心揉之。</p>
<p>　　小儿喉中气响：掐大指第二节。</p>
<p>　　诊脉歌</p>
<p>　　小儿有病须凭脉，一指三关定其息，浮洪风盛数多惊，虚冷沉迟实有积。</p>
<p>　　小儿一岁至三岁，呼吸须将八至看，九至不安十至困，短长大小有邪干。</p>
<p>　　小儿脉紧是风痫，沉脉须至气化难，腹痛紧弦牢实秘，沉而数者骨中寒。</p>
<p>　　小儿脉大多风热，沉重原因乳食结，弦长多是胆肝风，紧数惊风四指掣。</p>
<p>　　浮洪胃口似火烧，沉紧腹中痛不竭，虚濡有气更兼惊，脉乱多痢大便血。</p>
<p>　　前大后小童脉顺，前小后大必气咽，四至洪来若烦满，沉细腹中痛切切。</p>
<p>　　滑主露湿冷所伤，弦长客忤分明说，五至夜深浮大昼，六至夜细浮昼别，</p>
<p>　　息数中和八九至，此是仙人留妙诀。</p>
<p>　　识病歌</p>
<p>　　要知虎口气纹脉，倒指看纹分五色，黄红安乐五脏和，红紫依稀有损益，</p>
<p>　　紫青伤食气虚烦，青色之时症候逆。忽然纯黑在其间，好手医人心胆寒，</p>
<p>　　若也直上到风关，迟速短长分两端，如枪衡射惊风至，分作枝叶有数般，</p>
<p>　　弓反里顺外为逆，顺逆交连病已难，叉头长短尤可救，如此医工仔细看。</p>
<p>　　男儿两岁号为婴，三岁四岁幼为名，五六次第年少长，七龆八龄朝论文，</p>
<p>　　九岁为童十稚子，百病关格辨其因。十一痫疾方癫风，疳病还同劳病攻，</p>
<p>　　痞癖定为沉积候，退他潮热不相同，初看掌心中有热，便知身体热相从，</p>
<p>　　肚热身冷伤食定，脚冷额热是感风，额冷脚热惊所得，疮疹发时耳后红。</p>
<p>　　小儿有积宜与塌，伤寒两种解为先，食泻之时宜有积，冷泻须用与温脾，</p>
<p>　　小儿宜与涩脏腑，先将带伤散与之。孩儿无事忽大叫，不是惊风是天吊，</p>
<p>　　大叫气促长声粗，误食热毒闷心窍，急后肚下却和脾，若将惊痫真堪笑。</p>
<p>　　痢疾努气眉头皱，不努不皱肠有风，冷热不调分赤白，脱肛因毒热相攻，</p>
<p>　　十二种痢何为恶，禁口刮肠大不同。孩儿不病不可下，冷热自汗兼自下，</p>
<p>　　神因囟陷四肢冷，干呕气虚神却怕，吐虫面白毛焦枯，疳气潮热食不化，</p>
<p>　　鼻塞咳嗽及虚痰，脉细肠鸣烦躁讶，若还有疾宜速通。下了之时心上脱。</p>
<p>　　孩儿食热下无妨，面赤青红气壮强，脉弦红色肚正热，痄腮喉痛尿如汤，</p>
<p>　　屎硬腹胀胁肋满，四肢浮肿夜啼长，遍身生疮肚隐痛，下之必愈是为良。</p>
<p>　　诸症治法</p>
<p>　　胎寒：</p>
<p>　　孩儿百日胎寒后，足屈难伸两手拳，口冷腹胀身战栗，昼啼不已夜嗷煎。</p>
<p>　　胎热：</p>
<p>　　三朝旬外月余儿，目闭泡浮症百推，常作呻吟火燥起，此为胎热定无疑。</p>
<p>　　脐风：</p>
<p>　　风邪早受入脐时，七日之间验吉凶，若见肚脐口中色，恶声口气是为凶。</p>
<p>　　脐突：</p>
<p>　　孩儿生下旬余日，脐突先浮非大疾，秽水停中自所因，徐徐用药令消释。</p>
<p>　　夜啼：</p>
<p>　　夜啼四症惊为一，无泪见灯心热烦，面莹夹青脐下寒，睡中顿哭是神干。</p>
<p>　　急惊：</p>
<p>　　面红卒中浑身热，唇黑牙关气如绝，目翻搐搦喉有痰，此是急惊容易决。</p>
<p>　　急惊：</p>
<p>　　急惊之后传如疟，外感风邪为气虚，略表气和脾与胃，然后寒热得消除。</p>
<p>　　慢惊：</p>
<p>　　阴盛阳虚病已深，吐泻后睡扬撑睛，神昏按缓涎流甚，此症分明是慢惊。</p>
<p>　　搐症：</p>
<p>　　搐症须分急慢惊，亦由气郁致昏沉，良医亦治宜宽气，气下之时搐自停。</p>
<p>　　诸风：</p>
<p>　　诸风夹热引皮肤，凝结难为预顿除，颊肿须防喉舌内，要除风热外宜涂。</p>
<p>　　伤积：</p>
<p>　　头疼身热腹微胀，足冷神昏只爱眠，因食所伤脾气弱，不宜迟缓表为先。</p>
<p>　　吐泻：</p>
<p>　　脾虚胃弱病源根，食谷水和运化行，清浊邪干成吐泻，久传虚弱便生风。</p>
<p>　　伤寒：</p>
<p>　　伤寒之候有多般，一概相推便救难，两目见红时喷嚏，气粗身热是伤寒。</p>
<p>　　伤风：</p>
<p>　　伤风发热头应痛，两颊微红鼻涕多，汗出遍身兼咳嗽，此伤风症易调和。</p>
<p>　　夹食：</p>
<p>　　鼻涕头疼时吐逆，面红面白变不一，此因夹食又伤寒，发表有功方下积。</p>
<p>　　夹惊：</p>
<p>　　身微有热生烦躁，睡不安兮神不清，此是伤风感寒症，亦宜先表次宁心。</p>
<p>　　赤白：</p>
<p>　　小儿之痢细寻推，不独成之积所为，冷热数般虽各异，宽肠调胃在明医。</p>
<p>　　五痢：</p>
<p>　　痢成五色岂堪闻，日久传来神气昏，头痛肚疼苦为最，便知小儿命难存。</p>
<p>　　五疳：</p>
<p>　　五疳之脏五般看，治法推详事不难，若见面黄肌肉瘦，齿焦发落即为疳。</p>
<p>　　走马疳：</p>
<p>　　走马疳似伤寒毒，面色光浮气喘胸，若见牙焦腮有血，马疳如此是真形。</p>
<p>　　脱肛：</p>
<p>　　肛门脱露久难收，再成风伤是可忧，沉自先传脾胃得，更详冷热易为瘳。</p>
<p>　　诸疝：</p>
<p>　　诸疝原来各有名，盖因伤热气侵成，始分芍药乌梅散，匀气金铃与五灵。</p>
<p>　　咳嗽：</p>
<p>　　咳嗽虽然分冷热，连风因肺感风寒，眼浮痰盛喉中响，戏水多因汗未干。</p>
<p>　　齁（鼻合）：</p>
<p>　　小儿齁（鼻合）为声啼，吃以酸咸又乱之，或自肺风伤水湿，风冷热聚为良医。</p>
<p>　　腹痛：</p>
<p>　　大凡腹痛初非一，不独症瘕与痃癖，分条析类症多般，看此语中最详悉。</p>
<p>　　口疮：</p>
<p>　　心脾胃热蒸于上，舌与牙根肉腐伤，口臭承浆分两处，有疮虽易治四方。</p>
<p>　　目症：</p>
<p>　　生下余旬目见红，盖因腹受热兼风，凉肝心药最为妙，疝气痘疮宜别攻。</p>
<p>　　重舌：</p>
<p>　　孩儿受胎诸邪热，热壅三焦作重舌，或成鹅口症堪忧，用药更须针刺裂。</p>
<p>　　陈氏经脉辨色歌</p>
<p>　　小儿须看三关脉，风气命中审端的，青红紫黑及黄纹，屈曲开了似针直。</p>
<p>　　三关通青四足惊，水惊赤色谁能明，人惊黑色紫泻痢，色黄定是被雷惊①。</p>
<p>　　或青红纹只一线，娘食伤脾惊热见，左右三条风肺痰，此时伤寒咳嗽变。</p>
<p>　　火红主泻黑相兼，痢疾之色亦如然，若是乱纹多转变，沉疴难起促天年。</p>
<p>　　赤色流珠主膈热，三焦不和心烦结，吐泻肠鸣自利下，六和汤中真口诀。</p>
<p>　　环珠长珠两样形，脾胃虚弱心胀膨，积滞不化肚腹痛，消食化气药堪行。</p>
<p>　　来蛇去蛇形又别，冷积脏寒神困极，必须养胃倍香砂，加减临时见药力。</p>
<p>　　弓反里形纹外形，感寒邪热少精神，小便赤色夹惊风，痫症相似在人明。</p>
<p>　　枪形鱼刺水字纹，风痰发搐热如焚，先进升麻连壳散，次服柴胡大小并。</p>
<p>　　针形穿关射指甲，一样热惊非齁呷，防风通圣凉膈同，次第调之休乱杂。</p>
<p>　　医者能明此一篇，小儿症候无难然，口传心授到家地，遇地收功即近仙。</p>
<p>　　按此与仙授诀不同，再验之。</p>
<p>　　此诀即徐氏水镜诀之意，陈氏敷演之，取其便诵也。</p>
<p>　　论虚实二症歌</p>
<p>　　实症：</p>
<p>　　两腮红赤便坚秘，小便黄色赤不止，上气喘急脉息多，当行冷药方可治。</p>
<p>　　虚症：</p>
<p>　　面光白色粪多青，腹虚胀大呕吐频，眼珠青色微沉细，此为冷痰热堪行。</p>
<p>　　五言歌</p>
<p>　　心惊在印堂，心积额两广，心冷太阳位，心热面颊装。</p>
<p>　　肝惊起发际，脾积唇焦黄，脾冷眉中岳，脾热大肠侵。</p>
<p>　　肺惊发际形，肺积发际当，肺冷人中见，肺热面腮旁。</p>
<p>　　肾惊耳前穴，肾积眼胞厢，肾冷额上热，肾热赤苍苍。</p>
<p>　　附辩（《医统》）</p>
<p>　　或问：“《铜人》、《千金》等书空穴多，《十四经发挥》所载空穴少，如风市、督俞、金津玉液等，彼有此无，不同何也？”曰：“《十四经发挥》据《素问》骨空篇论及王注，若《铜人》、《千金》等皆偏书，非黄歧正经也。”</p>
<p>　　或问：“睛明、迎香、承泣、丝竹空，皆禁灸何也？”曰：“四穴近目，目畏火，故禁灸也。以是推之，则知睛明不可灸，王注误矣。”</p>
<p>　　或问：“用针浑是泻而无补，古人用之，所以导气，治之以有余之病也。今人鲜用之，或知其无补而不用欤？抑元气禀赋之薄而不用欤？或斫丧之多而用针无益欤？抑不善用而不用欤？”经曰：“阳不足者温之以气，精不足者补之以味。针乃砭石所制，即无气，又无味，破皮损肉，发窍于身，气皆从窍出矣，何得为补？”经曰：“气血阴阳俱不足，勿取以针，和以甘药，是也。”又曰：“形气不足，病气不足，此阴阳皆不足也，不可刺之；刺之重竭其气，老者绝灭，壮者不复矣。若此谓者，皆是有泻而无补也。”</p>
<p>　　或问：“病有在气分者，有在血分者，不知针家，亦分气与血否？”曰：“气分、血分之病，针家亦所当知。病在气分，游行不定；病在血分，沉着不移。以积块言之，腹中或上或下，或有或无者，是气分也；或在两胁，或在心下，或在脐上下左右，一定不移，以渐而长者，是血分也。以病风言之，或左手移于右手，右足移于左足，移动不常者，气分也；或常在左足，或偏在右手，着而不走者，血分也。凡病莫不皆然。须知在气分者，上有病，下取之，下有病，上取之；在左取右，在右取左。在血分者，随其血之所在，应病取之。苟或血病泻气，气病泻血，是谓诛伐无过，咎将谁归！”</p>
<p>　　或问：“今医用针，动辄以袖复手，暗行指法，谓其法之神秘，弗轻示人，惟恐盗取其法者，不知果何法耶？”曰：“《金针赋》十四法，与夫青龙摆尾等法，可谓已尽之矣；舍此而求他法之神秘，吾未之信也。今若此者，不过过为诡妄，以欺人耳。纵为至巧，殆必神亦不佑，针亦不灵也。奚足尚哉！”</p>
<p>　　或问：“有医置针于穴，略不加意，或谈笑，或饮酒，半饷之间，又将针拈几拈，令呼几呼，仍复登筵以饮，然后起针，果能愈病否乎？”曰：“经云：「凡刺之真，必先治神。」又云：「手动若务，针耀而匀，静意视义，观适之变。」又云：「如临深渊，手如握虎，神无营于众物。」又云：「如侍所贵，不知日暮。」凡此数说，敬乎怠乎？若谈笑饮酒，不敬孰甚，安能愈病哉？业医者，当深长思矣！”</p>
<p>　　益</p>
<p>　　一、医官逸林刘氏云：“凡针痰气，先转针头向上，令痰散动，然后转针头向下，令气泄。”</p>
<p>　　一、针痞块，先将痞根按之，如指大坚硬者，用针频频刺烂，庶块易消。</p>
<p>　　一、太医院医官继洲杨氏云：“凡针腹上穴，令患人仰卧，使五脏垂背，以免刺患。”又云：“前面深似井，后面薄似饼。用针前面宜深，后面宜浅。”</p>
</div>
</div>
<div class="bookvmiddle">
<a href="/guwen/bookv_18962.aspx">上一章</a>
<a href="/guwen/book_230.aspx" style="border:0px;line-height:27px; height:27px;">目录</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
