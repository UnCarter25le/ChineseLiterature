
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·服章部·卷七_古诗文网
</title>
<meta content='○衮衣《说文》曰：衮，天子享先王，卷(音衮)龙绣於下幡，一龙蟠阿上向。《释名》曰：衮，卷也，画卷龙於衣也。《书》曰：帝曰："予欲观古人之象，(孔安国曰：欲观衣法象衣服制。' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15541.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>服章部·卷七</b></span>
<a href="javascript:PlayBookv(15541)" style="margin-left:5px;"><img alt="" height="16" id="speakerimgBookv15541" src="/img/speaker.png" width="16"/></a>
<span id="bookvPlay15541" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○衮衣</p>
<p>　　《说文》曰：衮，天子享先王，卷(音衮)龙绣於下幡，一龙蟠阿上向。</p>
<p>　　《释名》曰：衮，卷也，画卷龙於衣也。</p>
<p>　　《书》曰：帝曰："予欲观古人之象，(孔安国曰：欲观衣法象衣服制。)日月星辰，山龙华虫，(日月星为三辰。华象草华。虫，雉也。画三展山龙华虫於衣服，施旌旗。)作会宗彝，(会，会五彩也。以五彩成此幌猩。宗庙尊彝，亦以山龙华虫为饰。)藻火粉米，黼黻絺绣，(藻，水草有文者。火为火字，粉若粟，米若聚米，黼若斧形，黻为两己相背，葛之精者曰絺，五色备曰绣也。)以五彩彰施于五色作服，汝明！"(以五色明施五彩，作尊卑服，汝制之也。)</p>
<p>　　《尚书大传》曰：山龙青，华虫黄，作缋黑，宗彝白，藻火赤，天子五服。</p>
<p>　　《诗》曰：九罭之鱼，鳟鲂。我覯之子，衮衣绣裳。</p>
<p>　　又曰：君子来朝，何锡予之？虽无予之，路车乘马。又何予之？玄衮及黼。</p>
<p>　　又曰：衮职有阙，仲山甫补之。</p>
<p>　　《左传》曰：诸侯伐楚，许男斯卒於师。凡诸侯薨於朝会，加一等；死王事，加二等。於是以衮敛。(衮衣，公服也。谓加二等。)</p>
<p>　　《礼》曰：有以大为贵者，天子龙卷，诸侯黼，大夫黻，士玄衣纁裳。</p>
<p>　　《郊特牲》曰：祭之日，王被衮以象天，戴冕藻，十有二旒，则天数也。</p>
<p>　　又《明堂位》曰：衮冕立於阼。</p>
<p>　　《周礼·春官上·司服》曰：王之吉服，享先王则衮冕。</p>
<p>　　又《夏官下》曰：节服氏掌祭礼朝觐衮冕，六人，维王之大常。(郑玄曰：服冕者，从王服也。维，维之以缕。王旌十二旒，两，两也，缕缀连其旁，三人持之礼，天子旌曳也。)</p>
<p>　　《仪礼·觐礼》曰：天子衮冕负斧扆。</p>
<p>　　《汉书》曰：韦孟诗云："肃肃我祖，家自豕韦。衮衣朱黻，四壮龙旂。"</p>
<p>　　《后秦记》曰：姚襄梦弟苌上御座，着衮服，谓官属曰："此儿或能大起吾族。"</p>
<p>　　《齐书》曰：陆澄兼左丞，泰始六年，诏皇太子朝贺服衮冕九章。澄与议曹郎丘仲起议："服冕以朝，实着经文。秦除六冕，汉明还备，魏晋己来，不欲令臣下服冕，故位公者加侍官。今皇太子礼绝群臣，宜遵圣王盛典，革近代之制。"</p>
<p>　　《唐书》曰：代宗时，渤海质子盗衮龙服，捕得之。词云："慕中国衣服。"上赦之。</p>
<p>　　董巴《汉与服志》曰：上古衣毛而冒皮，后世圣人易之以丝麻。观翚翟之文、荣华之色，乃染帛以效之，始作五彩，成以为服。黄帝尧舜垂衣裳，盖取诸乾坤有文，故上衣玄而下裳黄。秦以战国即天子位，灭去礼学，郊祀之服皆以初玄。汉承掌故，至显示初服冕旒衣章以祀天地。养三老五更於三雍，三公九卿郊祀天地明堂，皆冠冕垂旒，衣裳玄上纁下，乘由备文日月星辰十二章，三公诸侯用山龙九章，九卿以下用华虫七章，皆五彩衣裳。乘与，刺史、公候、九卿己下皆织成，陈留襄邑献之。</p>
<p>　　《续汉·与服志》曰：圣人处天子位，服日月昇龙，所以福其德，章其功也。贤人佐圣，封国爱民，黼黻、文绣、降龙，所以显其仁，光其能也。</p>
<p>　　《环济要略》曰：天子龙冕，诸侯黼，大夫黻。白与黑谓之黼，黑与青谓之黻，青与赤谓之文，赤与白谓之章，五色备谓之绣。诸侯去日月星辰，服山龙华虫，卿大夫去山龙华虫，服藻火，服粉米。</p>
<p>　　挚虞《决疑要注》曰：秦除衮冕之制，惟为玄衣绛裳，一具而己。汉兴亦如之。中兴后，明帝永平中使诸儒案古文，依图书，始复造衮冕之服，至於今用之。</p>
<p>　　《穀梁传序》曰：一字之褒赏，逾华衮；片言之贬诛，深斧钺。</p>
<p>　　《六韬》曰：昔帝尧王天下，黼衣絓履不敝尽不更为也。</p>
<p>　　《傅子》曰：魏明帝疑三公衮冕之服似天子，减其彩章。</p>
<p>　　《陈留风俗传》曰：襄邑县南有涣水，有睢水。传曰："睢涣之水出文章。"故有黼黻藻锦，日月华虫，以奉天子宗庙御服焉。</p>
<p>　　○鷩衣</p>
<p>　　《释名》曰：鷩雉，山雉也。鷩，憋(并列切。)也，性急，憋不可生，必自煞。故画其形於衣，以象人执耿介之节也。</p>
<p>　　《周礼·春官上·司服》曰：王之吉服，享先公，享射鷩冕。(郑玄曰：先公，谓后稷之后也。飨射，飨食及与诸侯射也。鷩，画以雉也。)</p>
<p>　　《三礼图》曰：鷩冕服者，王祭先公及享射之服也。以朝天子助祭，玄衣纁裳，以华虫火宗彝三章画以为绩裳，藻粉米黼黻四章黹(步里切。)以为绣，凡七章。</p>
<p>　　○毳衣</p>
<p>　　《释名》曰：毳，芮也。画藻文於衣，象水草之毳芮，温暖而洁也。</p>
<p>　　《诗》曰：大车槛槛，毳衣如菼。(毳衣，大夫之服。菼，骓也，芦之初生者也。古者天子大夫服毳冕以巡行。)大车啍々，(他昆切。)毳衣如璊。(璊，赪颜也。音门。)</p>
<p>　　《周礼·春官上·司服》曰：王之吉服，祀四望山川则毳冕。(郑玄曰：毳衣三章，袁之章也。)</p>
<p>　　《三礼图》曰：毳冕，王祀四望山川服也。子男服以朝天子。</p>
<p>　　○絺衣</p>
<p>　　《周礼·春官上·司服》曰：王之吉服，祭社稷五祀则絺冕。(郑玄曰：絺或作绣，字之误也。绣刺粉米无画也。)</p>
<p>　　○玄衣</p>
<p>　　《诗》曰：《缁衣》，美武公之德。父子并为周司徒，善於其职，国人宜之。缁衣之宜兮，敝予又改为兮。(缁衣，黑色，上卿听朝之正服也。)</p>
<p>　　《周礼·春官上·司服》曰：王之吉服，祭群小祀玄冕。(郑玄曰：群小祀林泽，坟衍四方，百物之属也。玄者，衣无文，袁刺黻而己。凡冕服，玄天绣衣也。)</p>
<p>　　《礼·玉藻》曰：天子玄端而朝日於东门之外。(郑玄曰：端当为冕字之误，朝日，春分时也。)</p>
<p>　　《魏台访议》曰：礼，天子大夫玄冕而执雁。今秩中二千石、六百石者可使玄冕而执雁。</p>
<p>　　○袆衣</p>
<p>　　《释名》曰：王后之上服曰袆衣，画翚雉之文於衣也。伊洛而西，雉青质，五色备，曰翚也。</p>
<p>　　《周礼·天官下·内司服》曰：内司服掌王后之六服、袆衣。(王后之服，刻缯为翚之形，而彩画之，缀於衣。从王祭先王，则袆衣也。)</p>
<p>　　《礼·明堂位》曰：夫人副袆，立于房中。(郑玄曰：副，首饰也。今之步摇是也。《周礼》追师掌王后之首服为副。袆，王后之上服也，惟鲁及王者之后夫人服之。诸侯夫人自褕翟而下也。)</p>
<p>　　又曰：《祭义》曰："岁既单，世妇献茧于夫人，夫人副祎而授之。"</p>
<p>　　董巴《汉与服志》曰：太皇太后入庙，服绀上皂下，后诖薯，服白上皂下，皆深衣制。(徐广云：深衣，即单衣。)公卿、列侯、中二千石夫人入庙佐祭者服皂绢上下，皆深衣制。</p>
<p>　　《穆天子传》曰：吉日戊午，天子大服冕袆，(冕，冠；袆，衣，王后之上服。今帝服之，未也。)授河宗壁。</p>
<p>　　○褕狄</p>
<p>　　《释名》曰：摇翟，画鸡雉之文於衣也。江淮而南，雉素质，五彩皆备成章。</p>
<p>　　《周礼·天官下·内司服》曰：内司服掌王后之六服、褕狄。(郑玄曰：褕狄，阙翟画羽饰也。玄谓褕狄，青也。)</p>
<p>　　《三礼六服图》曰：褕翟，王后从王祭先公之服也。侯伯之夫人服以从君祭宗庙。</p>
<p>　　○阙翟</p>
<p>　　《释名》曰：阙翟，翦阙缯为翟雉形以缀衣也。</p>
<p>　　《诗曰》：委委蛇蛇，象服是宜。(义曰：象服者，谓褕狄、阙狄也。)</p>
<p>　　《周礼·天官下·内司服》曰：内司服掌王后之六服、阙狄。(郑司农曰：褕狄，阙狄画羽饰也。郑玄曰：阙狄，刻而不画者也。此三者皆祭服。玄谓今世有袿衣者，盖三狄之遗象也，以椎次其色，阙狄，赤也。)</p>
<p>　　《三礼六服图》曰：阙翟，王后从祭群小祀服也。亦子男夫人以从君祭宗庙。</p>
<p>　　○鞠衣</p>
<p>　　《释名》曰：鞠衣，如菊花色也。</p>
<p>　　《周礼·天官下·内司服》曰：内司服掌王后六服，鞠衣。(郑司农曰：鞠衣，黄桑服也。色如鞠座，像桑叶始生。)</p>
<p>　　《三礼六服图》曰：鞠衣，王后桑之服也。孤之妻服以从助君祭。</p>
<p>　　董巴《汉与服志》曰：太皇太后、皇太后蚕服青上缥下，深衣制。贵人助蚕，服纯缥上下，深衣制。公卿、列侯、中二千石夫人助蚕，服缥绢上下，深衣制。自二千石夫人己上至皇后，皆以蚕衣为朝服。</p>
<p>　　徐广《与服杂注》曰：晋先蚕仪注，皇后衣纯青之衣，特进卿世妇、二千石命妇，助蚕则青绢上下。</p>
<p>　　○展衣</p>
<p>　　《周礼·天官下》内司服，掌王后之六服、展衣。(展衣，白衣。)</p>
<p>　　《三礼六服图》曰：展衣，王后以礼见王及宾客之服也。卿大夫之撇馛从助君祭。</p>
<p>　　《释名》曰：襢，(展字或作此。)坦也，坦然正白，无文彩也。</p>
<p>　　○褖衣(通贯反)</p>
<p>　　《释名》曰：褖衣，褖然黑色也。</p>
<p>　　《诗·邶·柏舟褖衣》曰：褖兮衣兮，褖衣黄里。(褖，间色；黄，正色。义云：褖兮衣兮，褖衣自有礼制也。诸侯大夫祭服之下，鞠衣为上，展衣次之。众妾亦有贵贱之等服，鞠衣黄，展衣白，褖衣黑。皆以素线为里，非其制，故以勇躬上僣焉。)褖兮衣兮，褖衣黄裳。(义云：妇人之服不殊，衣裳同色。今衣黑裳黄，喻乱嫡戟之礼也。)</p>
<p>　　《周礼·天官下·内司服》曰：内司服掌王后六服，褖衣素纱。(褖衣，御於王者之服也，亦似燕居。君子之褖衣黑，则是以黑也。)</p>
<p>　　○袗衣</p>
<p>　　《三礼图》曰：傅母，婚礼从者袗衣，古者傅母选无夫与子而老贱、晓习妇道者，使之应对也。</p>
<p>　　○朱衣</p>
<p>　　应劭《汉官仪》曰：虎贲中郎衣纱縠单衣。(《续汉志》同。晋令绛纱谷。)</p>
<p>　　《东观汉记》曰：光武起义，衣绛单衣、赤帻。初，伯升之起，诸家子弟皆曰："伯升煞我。"及见上绛衣大冠，乃惊曰："谨厚者。"亦复为之。</p>
<p>　　《晋义熙起居注》曰：安帝自荆州至新亭，诏曰："诸侍官戎行之时不备朱服。"悉令袴褶从也。</p>
<p>　　《宋元嘉起居注》曰：治书侍御史朱兴启弹朝请向腾之，坐同僚会故员外散骑侍郎杨珍之丧，侍兵唱，变服然后唱，众官下陪位，而腾之着单衣在朱衣上，於礼有亏，请免所居官，诏"可"。</p>
<p>　　《齐书》曰：吕安国为右卫将军，加给事中，后改封湘乡侯。武帝即位，累迁光禄大夫，加散骑常侍。安国欣有文授，谓其子曰："汝后勿袴褶驱使单衣，犹恨不称，当为朱官也。"</p>
<p>　　《神异经》曰：西荒有一人，不读五经而意合，不观天文而心通，不诵礼律而精当。天赐其衣，男朱衣缟带委貌冠，女碧衣、戴金胜，皆无缝。</p>
<p>　　《墨子》曰：楚庄王绛衣博袍。</p>
<p>　　《语林》曰：何平叔面绝白。魏文帝疑其着粉，夏日唤与热饼，既啖，大汗出。以朱衣自拭，色转皎然，时帝始信之。</p>
<p>　　班彪《便宜事》曰：可选师傅将相子孙有行、好学者以备绛衣舍人。</p>
<p>　　班固《与窦宪笺》曰：将军哀怜，赐固手迹。告以中军宜鲜明，乃赐以瑇瑁簪，绛纱单衣。</p>
</div>
</div>
<div class="bookvmiddle">
<a href="/guwen/bookv_15540.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15542.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
