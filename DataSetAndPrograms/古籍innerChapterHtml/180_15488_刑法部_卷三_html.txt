
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·刑法部·卷三_古诗文网
</title>
<meta content='○律令上《书》曰：王曰："呜呼！凡我有官君子，钦乃攸司，慎乃出令。令出惟行，弗惟反。"(有官君子，大夫己上。叹而诫之，使敬汝所司，慎汝出令。从政之本，令出必惟行' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15488.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>刑法部·卷三</b></span>
<a href="javascript:PlayBookv(15488)" style="margin-left:5px;"><img alt="" height="16" id="speakerimgBookv15488" src="/img/speaker.png" width="16"/></a>
<span id="bookvPlay15488" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○律令上</p>
<p>　　《书》曰：王曰："呜呼！凡我有官君子，钦乃攸司，慎乃出令。令出惟行，弗惟反。"(有官君子，大夫己上。叹而诫之，使敬汝所司，慎汝出令。从政之本，令出必惟行之，不惟反改。若二三其令，乱之道也。)</p>
<p>　　《韩诗》曰：古丈必有命民，民有能敬长怜孤、取舍好让者，命於其君，然后得乘饰车骈马；未得命者，不得乘车，乘车皆有罚。故其民虽有馀财侈物，而无礼义功德，即无所用其馀财侈物。故其民皆兴仁义，而贱不争贵，强不凌弱，众不暴寡。是唐虞之所以象典刑，而民莫敢犯也。</p>
<p>　　《论语·子路》曰：子曰："其身正，不令而行；其身不正，虽令不从。"(令，教令也。)</p>
<p>　　《国语》曰：越王勾践令民壮者无娶老妇，老者无娶壮妇。女子十七不嫁，丈夫二十不娶，其父母有罪。将勉者(勉乳。)以告公，令医守之，(医，乳医也。)生男二壶酒、一犬；生女二壶酒，一豚；生三人与之乳母；生二人与之饩。(三子力不能独养，故与乳母。)</p>
<p>　　《家语》曰：孔子初仕，为中都宰。制为养生送死之节，长幼异食，强弱共任，男女别涂，路不拾遗，器不雕伪，市不二价。行之一年，而四方诸侯皆则焉。定公谓孔子曰："学子之法，以治鲁国，何如？"孔子对曰："虽天下可也，何但鲁国而己哉？"</p>
<p>　　《尔雅》曰：柯、宪、刑、范、辟、律、矩、则，法也。(诗曰：伐柯伐柯，其则不远。论语曰：不逾矩也。)</p>
<p>　　《释言》曰：坎、律，铨也。(易坎卦主法。法律皆所以铨量轻重。)</p>
<p>　　《释名》曰：法，逼也。人莫不欲从其志，逼正使有所喜蘙。令，领理使不相犯也。律，{累}(音累。)也。囚人心使不得放肆也。</p>
<p>　　《史记》曰：商鞅定法，秦人初言令不便者以千数，於是太子犯法。卫鞅曰："法之不行，自上犯之。"将法太子。太子，君词也，不可施刑，刑其傅公子虔，黥其师公孙贾。明日，秦人皆趋令行之。令初下，有言令不便者，有来言令便者。卫鞅曰："此皆乱化之人也。"尽迁於边城。其后人莫敢议令。</p>
<p>　　《汉书》曰：高祖初入关，约法三章曰："煞人者死，伤人讥褎抵罪。"蠲削烦苛，兆民大悦。其后四夷未附，兵革未息，三章之法，不足以御奸，於是相国萧何捃摭秦法，取其宜於时者，作律。</p>
<p>　　又曰：惠帝四年，除挟书律。(如淳曰：秦始皇令敢有挟诗书偶语者俱为城旦也。)</p>
<p>　　又曰：汉王下令：军士不幸死者，吏为衣衾棺敛，转送其家。四方归心焉。</p>
<p>　　又曰：元帝为太子，壮好经书，宽博谨慎。初居桂宫，上尝急召，太子出龙楼门，(张晏曰：门楼上有铜龙，若白鹤飞廉者也。)不敢绝驰道。(应劭曰：驰道，天子道，若中道然，古挚甚重。)西至直城门，(晋灼曰：黄图西出南头弟二门。)得绝，乃度之，还入作室门。上迟之，问其故，以状对。上大悦，乃着令，令太子得绝驰道。</p>
<p>　　又曰：元帝仁柔好儒，见宣帝多用文法吏以刑名绳下，大臣杨惲、盖宽饶等坐刺讥语而诛。尝侍燕，从容言："陛下持刑太深，宜用儒生。"宣帝作色曰："汉家自有制度。本以霸王道杂之，奈何纯任德教，用周政乎？(姬周之政。)且俗儒不达时宜，好是古非今，使人眩於名实，(眩，乱视也。音胡乱反切。)不知所守，何足委任？"乃叹曰："乱我家者，太子也。"及即位，下诏曰："法令者，欲其难犯而易避也。今律令烦多，典文者不能分明，是欲罪元元之不逮，岂中刑之意哉？(中，常也。)其议律令可蠲除轻减。"</p>
<p>　　又曰：成帝河平中诏曰："《甫刑》云：五刑之属三千，大辟之罚其属二百。今大辟罪千有馀条，律令烦多，百有馀万言。奇请他比，日以益滋。(奇请，谓常文外主丈别有所请，以定罪也。它比，谓引它类以附之，稍增律条也。奇音居宜反。)其与中二千石、博士及明习律令者议减死刑及可蠲除者，令较然易知。"</p>
<p>　　又曰：杜周，南阳杜衍人也。义纵为南阳太守，以周为爪牙，荐之张汤，为廷尉史，使按边失亡，所论煞甚多。奏事中意，任用，与减宣更为中丞者十馀岁。周少言重迟，内深次骨。宣为左内史，周为廷尉，其治大抵放张汤，而善候伺上所欲挤(音若齐切。)者，因而陷之；上所欲释，久系待问而微见其冤状。客有谓周曰："君为天下决平，不循三尺法。"周曰："三尺法安出哉？前主所是着为律，后主所是疏为令。当时为是，何古之法乎？"</p>
<p>　　又曰：主父偃以诸侯莫足游者，乃入关见卫将军。卫将军首茉上，上不省，资用乏，留久，诸侯宾客多厌之。乃上书阙下。朝奏，暮召入见。所言九事，其八者为律令也。</p>
<p>　　又曰：朱博迁琅琊太守。文学儒吏时有奏称说云云，博见，谓曰："如太守汉吏，奉三尺律令以从事耳，亡奈生所言圣人道何也？(言不能用也。)且持此道归尧舜君，出为陈说之。"迁廷尉，芝噇决疑当谳平天下狱。博恐为官属所诬，视事，召见正监典法掾史，谓曰："廷尉本起於武吏，不通法律，幸有众贤，亦何忧！然廷尉治郡断狱以来且二十年，三尺律令，人事出其中。(言可以人情知人。)掾史试与正监共撰前世决事吏议难知者数十事，持以问廷尉，得为诸覆意之。"(如淳曰：但欲用意覆之也。)正监以为搏荀强，意未必能然，即共条白焉。博皆召掾史，并坐而问，为平处其轻重，十中八九。官属咸服博之疏略，才过人也。</p>
<p>　　《后汉书》曰：光武萧王时在河北，祭遵为军市令。帝舍中儿犯法，遵格煞之。帝怒收遵。主簿陈副谏曰："明公常欲整齐，今遵奉法不避，是故令行也。"帝乃赏之，以为刺奸将军。谓诸将曰："当避祭遵！吾舍中儿犯法，尚煞之，必不私公等。"</p>
<p>　　又曰：桓谭上书言："法令决事，轻重不齐。或一事殊法，同罪异论，奸吏得因缘为市，欲活则出生议，所欲陷则与死比，是为刑开二门也。命可令通义理、明习法律者，校定科比，(科谓事条，比谓事例。)一其法度，班下郡国，蠲除故条。如此，天下知方，而狱无怨滥矣。"</p>
<p>　　又曰：马援在南，条奏越律与汉律驳者十余事，(驳乖事也。)与越人申明旧制，以约束之。自后，南越奏行马将军故事。</p>
<p>　　又曰：王符论明帝时公车反支日不授章奏，(凡反支日用月朔为正。戌亥朔一日反支，申酉朔二日反支，午未朔三日反支，辰己朔四日反支，寅卯朔五日反支，子丑朔六日反支，见阴阳书也。)帝闻而怪曰："人废农桑，远来诣阙，而复拘以禁忌，岂为政之意乎？"於是遂蠲其制令。</p>
<p>　　又曰：建初中，有人侮辱人父者，而其子煞之。肃宗贳其死刑而降宥之，自后因以为比。是时遂定其议，以为轻侮法。张敏驳议曰："夫轻侮之法，先帝一切之恩，不有成科班之律令也。夫死生之决，宜从上下，犹天之四时，有生有煞。若开相容恕，着为定法者，则是故设奸萌，生长罪隙。又轻侮之比，浸以繁滋，至有四五百科，转相顾望，弥复增甚，难以垂之万载。臣闻师言：'救文莫如质。'故高帝去烦苛之法，为三章之约。建初诏书有改於古者，可下三公廷尉蠲除其弊。"</p>
<p>　　又曰：有兄弟共史人者，明帝以兄不训弟，故报兄重。(报，论也。重，死制。)而减弟死。中常侍孙章宣诏言两报重，尚书奏章矫制，罪当腰斩，帝问郭躬。躬曰："法今有故误，章传命之谬，於事为误。误者其文则轻，当罚金。"帝曰："章与囚同县，疑其故。"躬曰："周道如砥，其直如矢。(《诗·小雅》。如砥，贡赋平；如矢，赏罚中。)君子不逆诈，君王法天刑，不可以委曲生意。"帝善之，迁躬廷尉。躬家代掌法，务在宽平。讥噇礼官，决狱断刑，多依矜恕。乃条诸重文可从轻者四十一事奏之，事皆施行，着于令。</p>
<p>　　又曰：陈宠钩校律令，条法溢于《甫刑》者奏除之，(钩犹勘也。前书曰：钩校得其奸贼，钩音工侯切。溢，出也。孔安国注尚书曰：吕侯后为甫侯，故或称甫刑也。)曰："臣闻礼经三百，威仪三千。故《甫刑》大辟二百，五刑之属三千。礼之所去，刑之所取。(去礼之人，刑以加之，故曰取也。)失礼则入刑，相为表里者也。今律令死刑六百一十，耐罪千六百九十八，(耐者，轻刑之名也。)赎罪以下二千六百八十一，溢於《甫刑》者千九百八十九，其四百一十大辟，千五百耐罪，七十九赎罪。《春秋保乾图》曰：'王者三百年一蠲法。'汉兴以来，三百二年，宪令稍增，科条无限，又律有三家，其说各异。宜令三公、廷尉，平定律令，应经合义者，可使大辟二百而耐罪赎罪二千八百，并为三千，悉删除，其馀令与礼相应。"</p>
<p>　　又曰：卓茂为密令，人常有言部亭长授其米肉遗者。(部谓所部也。)茂辟左右问之曰："亭长为从汝求乎？为汝有事嘱之而授乎？将平居自以恩意遗之乎？"人曰："往遗之耳。"茂曰："遗之而授，何故言邪？"人曰："窃闻贤明之君使人不畏吏，吏不取人。今我畏吏，是以遗之。吏既卒授，故来言耳。"茂曰："汝为弊人矣。凡人所以贵於禽兽者，以有仁爱，知相敬事也。今邻里长老，尚致馈遗，此乃人道所以相亲，况吏与民乎？吏顾不当乘威力强请求耳。凡人之生，群居杂处，故有经纪礼义以相交接，汝独不欲修之，宁能高飞远走，不在人间邪？亭长素善吏，岁时遗之，礼也。"人曰："荀如此，律何故禁之？"茂笑曰："律设大法，礼顺人情。今我以礼教汝，汝必无攒黢；以律治汝，何所措其手足乎？一门之内，小者可论，大者可煞也。且归念之。"於是人纳其训，吏怀其恩。</p>
<p>　　又曰：献帝初，应劭又删定律令，撰具《律肪章句》、《尚书旧事》、《廷尉板令》、《决事比例》、《司徒都目》、《五曹诏书》、及《春秋断狱》凡二百五十篇。又集《议驳》三千篇，以类相从，凡八十二事。於是旧事宰缮。</p>
<p>　　又曰：郑弘建初中为尚书令。旧制，尚书郎限满补县长，令史补承尉。弘奏以为"台职虽尊，而酬赏甚薄，请使郎曹齄千石，令史为长。"帝从其议。弘前后所陈有补益王政者，皆着之南宫，以为故事。</p>
<p>　　《东观汉记》曰：陈宠曾祖父咸，成哀间以明律令为侍御史。王莽篡位，父子相将归乡里，闭门不出入。乃收家中律令文书壁藏之，以俟圣主。咸常敕戒子孙，为人议法当依轻者，虽有百金之利，无与人重。故世谓陈氏持法宽。</p>
<p>　　《魏书》曰：司马景王辅政，时犯大逆者其法诛及己出之女。毌丘俭之诛，其子甸、妻荀氏应坐死，其族兄顗通表魏帝以乞其命，诏听离婚。荀氏所生女芝为颍川大守刘子元妻，亦坐死，以怀妊系狱。荀氏辞诣司隶校尉何曾乞恩，求没为官婢以赎之命。曾哀之，使主簿程盛上议曰："臣以为女人有三从之义，无自专之道。出适他族，降父母之服，所以明外成之节也。而父母有罪则追刑，夫党见诛又随戮。一人之身，内外授辟。女即产育，则它族之母，无辜授戮，伤孝子之心。且男既不得罪於他族，而女独婴戮于二门。臣以为在室宜从父之诛，既醮可随夫之罚。"於是有诏改定律令。</p>
<p>　　《魏志》曰：公军进，令曰："吾起义兵，为天下除暴乱。旧土却蜀，死丧略尽。国中终日行，不见所识，使吾凄怆伤怀。其举义兵己来，将士绝无后者，求亲戚以后之，授上田，官给耕牛，置学师教之，为立庙，使记其先人。魂而有灵，吾百年之后何恨哉？"</p>
<p>　　《吴志》曰：孙权下令诸将曰："夫存不忘亡，安必虑危，古之善教。昔隽不疑，汉之名臣，於安平之世，而刀剑不离於身。盖君子之於武备，不可以己。今处身疆畔，狄虏交接，而轻忽不豫思变，难哉！顷闻诸将出入各尚谨，多不从人，甚非备虏爱身之谓。夫保己遗名，以安君亲，孰与危辱？宜深警戒，副孤意焉。"</p>
<p>　　《晋书》曰：贾充所定新律既班天下，百姓安之。诏曰："汉氏以来，法令严峻。故自元、成之世，及建平、嘉平之间，咸欲辩章旧典，删革刑书。述作体大，历年无成。先帝愍元元之命陷於密网，亲发德音，厘正名实。车骑将军贾充将大用圣意，咨询善道，太傅郑冲又与司空荀顗、中书监荀勖、中军将军羊祜、中护军王业及廷尉杜友、河南尹杜预、散骑都尉成公绥、尚书郎柳轨等典正其事，朕每监其用心，常慨然嘉之。今法律既成，始班天下，刑宽禁简，足以克当先旨。昔萧何以定律授封；叔孙通以制仪为奉常，赐金五百斤，子弟皆为郎。夫立功立事，古之所重。自太傅、车骑以下，皆加禄赏，其详依古典。"</p>
<p>　　又曰：杜预与车骑将军贾充等定律令，既成，预为之注解，乃奏之。曰："法者，盖绳墨之断例，非穷理尽性之书。故文约而例直，听省而禁简。例直则易见，禁简则难犯。易见则民知所避，难犯则几於刑措。古之刑书，铭之钟鼎，铸之金石，以塞异端、绝异理也。然后人知恒禁，吏尾迺巧也。今所注皆网罗法意，格之以名分，使用之者执名例以审趣舍，伸绳墨之直，去析薪之理也。"</p>
<p>　　《晋朝杂事》曰：泰始四年，岁在戊子，正月二十日，晋律成。</p>
<p>　　《宋书》曰：刘秀之为尚书右仆射，请改定制令，疑部人煞长吏，科议者谓值赦宜加徙。秀之以为："律文虽不明部人煞官长之旨，若值赦但止徒，道使与悠悠煞人曾尾筳异。人敬官长，比之父母，行害之身，虽遇赦，谓宜付尚方，穷其天命，家口令补兵。"从之。</p>
</div>
</div>
<div class="bookvmiddle">
<a href="/guwen/bookv_15487.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15489.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
