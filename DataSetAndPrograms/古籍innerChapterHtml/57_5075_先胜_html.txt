
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
反经·先胜_古诗文网
</title>
<meta content="孙子曰：“善用兵者，先为不可胜，以待敌之可胜。”何以明之？ 梁州贼王国围陈仓。乃拜皇甫嵩、董卓，各率二万人拒之。卓欲速进赴陈仓，嵩不听。卓曰：“智者不待时，勇者不留决。速战则城全，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_5075.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left3295" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>先胜</b></span>
<a href="javascript:PlayBookv(5075)" style="margin-left:5px;"><img alt="" height="16" id="speakerimgBookv5075" src="/img/speaker.png" width="16"/></a>
<a href="javascript:ShowYizhu(3295)" id="leftbtn3295" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay5075" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%b5%b5%e8%95%a4">赵蕤</a></p>
<div class="contson">
<p>　　孙子曰：“善用兵者，先为不可胜，以待敌之可胜。”何以明之？ </p>
<p>　　梁州贼王国围陈仓。乃拜皇甫嵩、董卓，各率二万人拒之。卓欲速进赴陈仓，嵩不听。卓曰：“智者不待时，勇者不留决。速战则城全，不救则城灭。全灭之势，在于此也。”嵩曰：“不然。百战百胜，不如不战而屈人之兵。是以先为不可胜，以待敌之可胜。不可胜在此，可胜在彼(范蠡曰：“时不至，不可强生；事不究，不可强成。”此之谓也。)彼守不足，我攻有余。有余者，动于九天之上；不足者，陷于九地之下。今陈仓虽小，城守固备，非九地之陷也；王国虽强，而攻我之所不救，非九天之势也。夫势非九天，攻者受害；陷非九地，守者不拔。国今已陷受害之地，而陈仓保不拔之城。我可不烦兵动众，而取全胜之功，将何救焉？”遂不听。王国围陈仓，自冬迄春八十余日，城坚守固，竟不能拔。贼众疲弊，果自解去。 </p>
<p>　　嵩进兵击之，卓曰：“不可。兵法：‘穷寇勿迫，归众勿追。’今吾追国，是迫归众、追穷寇也。困兽犹斗，蜂虿有毒，况大众乎？”嵩曰：“不然。吾前不击，避其锐也(实而备之，强而避之，锐卒勿攻。兵之机也。)。今而击之，待其衰也。所击疲师，非归师也；国众且走，莫有斗志。以整击乱，非穷寇也。”遂独进兵击之，使卓为后拒。连战，大破。国走而死。卓大惭恨(孙子曰：“怒而挠之。”言待其衰也。又曰：“卑而骄之。”言敌怒而进兵，则当外示屈弱，以高其志，待其归，随而击之。又曰：“引而劳之。”言因其进退以观其变，然后攻其不备，出其不意。此兵家之胜，不可传也。)。 </p>
<p>　　青州黄巾众百余万入东平，刘岱欲击之。鲍永谏曰：“今贼众百万，百姓皆震恐，士卒无斗志，不可敌也。观贼众，群辈相随，军无辎重，唯以抄掠为资。今若畜士众之力，先为固守，彼欲战不得，攻则不能，其势必离散。然后选精锐，据其要害，击之，可破也。”岱不从，果为贼所败。 </p>
<p>　　晋代王开攻燕邺城，慕容德拒战，代师败绩，德又欲攻之，别驾韩谭进曰：“昔汉高祖云：‘吾宁斗智，不能斗力。’是以古人先胜庙堂，然后攻战。今代不可击者四，燕不宜动者三：代悬军远入，利在野战，一不可击也；深适近畿，顿兵死地，二不可击也；前锋既败，后军方固，三不可击也；彼众我寡，四不可击也。官军自战其地，一不宜动；动而不胜，众心难固，二不宜动；城池未修，敌来无备，三不宜动。此皆兵机也。深沟高垒，以逸待劳。彼千里馈粮，野无所掠，久则三军靡费，攻则众旅多弊，师老衅生，详而图之，可以捷也。”德曰：“韩别驾之言，良、平之策也。”(孙子曰：“以远待近，以逸待劳，以饱待饥，此治力者。”)此先胜而后战者也。 </p>
</div>
</div>
<div class="bookvmiddle">
<a href="/guwen/bookv_5074.aspx">上一章</a>
<a href="/guwen/book_57.aspx" style="border:0px;line-height:27px; height:27px;">目录</a>
<a href="/guwen/bookv_5076.aspx">下一章</a>
</div>
</div>
</div>
<div class="right" id="right3295" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
