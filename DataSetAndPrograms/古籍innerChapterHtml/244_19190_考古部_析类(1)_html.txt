
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·考古部·析类(1)_古诗文网
</title>
<meta content="有同时同姓名者两曾参：一曾参杀人，而致曾子之母投杼。两毛遂：一毛遂堕井，而致平原君之痛哭。异世则两鲁秋胡列国一鲁秋胡，因妇采桑，调其妻，投水死。汉一鲁秋胡，求聘翟氏女，翟公误传调妻" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19190.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>考古部·析类(1)</b></span>
<a href="javascript:PlayBookv(19190)" style="margin-left:5px;"><img alt="" height="16" id="speakerimgBookv19190" src="/img/speaker.png" width="16"/></a>
<span id="bookvPlay19190" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>有同时同姓名者</strong></p>
<p>　　两曾参：一曾参杀人，而致曾子之母投杼。</p>
<p>　　两毛遂：一毛遂堕井，而致平原君之痛哭。</p>
<p>　　<strong>异世则两鲁秋胡</strong></p>
<p>　　列国一鲁秋胡，因妇采桑，调其妻，投水死。汉一鲁秋胡，求聘翟氏女，翟公误传调妻事，以为薄行，而不许婚。俱可笑也。</p>
<p>　　其次如国师刘秀，以名应图谶，为王莽所杀；而诛王莽者为光武，亦刘秀。</p>
<p>　　莽遣太师安新公王匡，攻更始定国上公王匡，不胜，为所执杀。</p>
<p>　　唐李尚书益与宗人益者，俱赴饮，据上坐。因笑曰：“今日两副坐头俱李益。”</p>
<p>　　代宗用韩翃知制诰。宰相以平卢幕府员外及江淮刺史请。上书：“春城无处不飞花，用此韩翃。”而员外得之，事皆奇。</p>
<p>　　其它同时者：汉时两韩信，俱高帝时，一封楚王，一封韩王。</p>
<p>　　三邵平：一故秦东陵侯；一为齐王上柱国；一齐相。</p>
<p>　　两恢，俱武帝时，一浩侯；一大行，谋诱匈奴者也。</p>
<p>　　两王臧，武帝朝。一，二年以郎中令自杀；一，六年为太常。</p>
<p>　　两王商，俱成帝外戚。一为丞相、乐昌侯；一为大司马、成都侯。两王章，俱哀帝时，一，河平三年以太仆为右将军，六年复为太常；一，四年以京兆尹直言死。</p>
<p>　　两王崇，俱平帝时，一新甫侯，故丞相嘉子；一大司空、扶平侯。</p>
<p>　　魏两王烈，一字彦方，有隐德；一字长体，有道术。</p>
<p>　　鲁两王浑，一为凉州刺史，系戎之父；一为司徒，系济之父。</p>
<p>　　两王澄，一即济之弟，封侯；一即戎从弟，荆州都督。</p>
<p>　　两孙秀，一吴降将；一赵王伦嬖臣。俱拜骠骑将军，封公。</p>
<p>　　两周抚，一为王敦将；一为彭城内史诛。</p>
<p>　　梁两王琳，一散骑常侍；一德州刺史。唐两李光进，俱代宗朝，一为光弼弟；一为光颜兄。俱蕃将，赐姓，为节度使，封公。</p>
<p>　　唐两李继昭，俱昭宗时，一为孙德昭；一为符道昭。俱赐姓名，降朱梁，为使相。</p>
<p>　　宋两王着，俱太祖时，一以文学典制；一以书学待诏。</p>
<p>　　金两讹可，俱大将。</p>
<p>　　稍先后者：吴两公子庆忌，一王僚子，一夫差末年将。楚两庄跻，一庄王时大盗；一庄王裔孙，将军，平滇自王者。汉两王莽，一右将军；一大司马，篡位者。</p>
<p>　　两王凤，一大司马、大将军，一更使成国上公。</p>
<p>　　两王谭，一宜春侯，一平阿侯。</p>
<p>　　两徐干，一都护班超司马，一丞相曹操掾。</p>
<p>　　晋两刘毅，一光禄大夫，一卫将军。</p>
<p>　　两张禹，一丞相，一太傅，俱封侯。</p>
<p>　　两解系，一见《陶璜传》，一自有传。</p>
<p>　　两王铠，一武帝舅，一安帝时丹阳尹。</p>
<p>　　元两伯颜，一太傅淮阳王，一大丞相秦王。</p>
<p>　　两萧钧，一萧鸾子，梁武时中书郎；一萧从子，唐太宗时率更令。</p>
<p>　　<strong>异代而相类者</strong></p>
<p>　　两王肃，曹魏中领军，为魏制礼；元魏尚书令，亦为魏制礼。</p>
<p>　　两王殷，朱梁时者以节度使叛诛；后周太祖时者亦以节度使叛诛。</p>
<p>　　两王彦章，梁大将，为晋擒；吴统军，为楚擒。</p>
<p>　　两王珪，唐侍中；宋左仆射、门下侍郎。两王溥，一唐懿宗时；一周世宗时，俱宰相。</p>
<p>　　仙人有两王乔，其一即子晋也；其一为柏人令，天坠玉棺以葬者。</p>
<p>　　僧有两智永，一梁书僧，一宋画僧。</p>
<p>　　两辨才，一唐藏《兰亭》真本者，一宋与苏子瞻友者。</p>
<p>　　光武时，固始侯李通；魏武时，都亭侯李通。卫大夫王孙贾，齐大夫王孙贾。</p>
<p>　　魏徐邈，字景山，见重武帝，为侍中。晋徐邈，字仙虎，见重武帝，为中书舍人。</p>
<p>　　魏将军张辽；汉兖州刺史张辽，字叔高。</p>
<p>　　汉中郎将江革，梁御史中丞江革。</p>
<p>　　梁李膺为蜀使至郡，武帝悦之，问曰：“今李膺何如昔李膺？”</p>
<p>　　晋文公有咎犯，平公有咎犯，善隐任政。</p>
<p>　　晋李密以祖母老辞官，后魏李密以母老习医，又隋李密封蒲山公。</p>
<p>　　则天时王方庆为相；又王方庆领尚药奉御。</p>
<p>　　高宗初张昌宗，为修文馆学士；则天末张昌宗，为春官侍郎。</p>
<p>　　<strong>父子同名者二人</strong></p>
<p>　　隋处士罗靖，父亦名靖；魏大将安同，父名屈，子亦名屈。</p>
<p>　　<strong>有数世同之字者</strong></p>
<p>　　王彪之、临之、纳之、淮之、舆之、进之，凡六世；王胡之、茂之、裕之、瓒之、秀之，凡五世；王羲之、献之、靖之、悦之，凡四世；王晏之、昆之、陋之、徐达之、湛之、聿之，凡三世；胡毋辅之、谦之；吴隐之、瞻之；颜悦之、恺之，凡两世；俱仍“之”字。</p>
</div>
</div>
<div class="bookvmiddle">
<a href="/guwen/bookv_19189.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19191.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
