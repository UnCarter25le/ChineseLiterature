
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·地部·卷三十六_古诗文网
</title>
<meta content="○瀵水《尔雅》曰：瀵水出尾下。(瀵，敷问切。汾阴有水口如车轮，名为瀵。尾犹底也。)《列子》曰：禹之治水而失涂，谬之一国，其名终北，不知际畔，无风雨霜露鱼禽草木。国中有山名壶岭，顶有" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_14922.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>地部·卷三十六</b></span>
<a href="javascript:PlayBookv(14922)" style="margin-left:5px;"><img alt="" height="16" id="speakerimgBookv14922" src="/img/speaker.png" width="16"/></a>
<span id="bookvPlay14922" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○瀵水</p>
<p>　　《尔雅》曰：瀵水出尾下。(瀵，敷问切。汾阴有水口如车轮，名为瀵。尾犹底也。)</p>
<p>　　《列子》曰：禹之治水而失涂，谬之一国，其名终北，不知际畔，无风雨霜露鱼禽草木。国中有山名壶岭，顶有穴，状若圆环，名曰滋穴。有水涌出曰神瀵，臭过兰椒，味过醪醴，一源分为四，国人饮神瀵，力志平和，过则醉，经旬乃醒也。</p>
<p>　　瀑布水</p>
<p>　　《水经注》曰：漯水又南入山，瀑布飞梁悬河注壑，崩湍十许丈，谓之马落山。</p>
<p>　　《幽明录》曰：衡山三峰最为竦桀，自非清霁素朝，不可望见。峰下有泉飞流如舒一匹绢，分映青林，直注山下，虽纤罗不动，其上翛翛恒凄清风也。</p>
<p>　　《临海记》曰：郡西北有白鹄山，山有池水悬注，遥望见如倒挂白鹄，因以名山，上有深湖，湖中又有鱼，如二百斛船大，长二丈许。</p>
<p>　　《罗浮山记》曰：罗岭之南有瀑布，挂泉四十馀丈。</p>
<p>　　周景式《庐山记》曰：泉在黄龙南数里，即瀑布水也，土人谓之泉湖。其水出山腹，挂流三四百丈，飞湍於林峰表出，望之若悬索，注水处石悉成井，其深不测也。</p>
<p>　　何尚之《清暑殿赋》曰：深波奔上，瀑布悬下。</p>
<p>　　孙兴公《天台山赋》曰：赤城霞起以建标，瀑布飞流而界道。</p>
<p>　　竺法真《登罗山疏》曰：增城县有石沟，深广三丈，有两瀑布皆同注此沟。相传云是仙人流杯池水。</p>
<p>　　○温泉</p>
<p>　　《华阳国志》曰：邛都县南有温泉，冬夏长热，其源可汤鸡豚，下流澡洗治宿病，馀多恶水，水神自司，不可秽污，及沉乱发照面，使人恶疾。</p>
<p>　　《幽明录》曰：始兴灵水源有汤泉，每至霜雪，见其上蒸气高数十丈，生物投之，须臾便熟。</p>
<p>　　《吴录》曰：始兴县有始兴山，山出温泉，可以瀹鸡。</p>
<p>　　《山海经》曰：温水出空峒山，山在临汾，南入河，迳阳北也。</p>
<p>　　《幽明录》曰：艾县辅山有温冷二泉，同出一山之足，两泉发源相去数尺，热泉可以瀹鸡，冷泉常若冰生。</p>
<p>　　《博物记》曰：不周山六川之水，温如汤也。</p>
<p>　　《辛氏三秦记》曰：始皇生时，作阁道至骊山八十里，人行桥上，车行桥下，金石柱见存。西有温泉，俗云始皇与神女戏，不以礼，女唾之则生疮，始皇怖谢，神女为出温泉，后人因洗浴。</p>
<p>　　《江乘地记》曰：东南三十五里有汤泉，半冷半温，共同一壑。</p>
<p>　　盛弘之《荆州记》曰：新都县有温泉，冬月，未至数里，遥见白气如烟，上下交映，状如绮疏。又有车轮双辕形，世人传，昔有玉女乘车自投此泉，人时见女子姿仪光丽，往来倏忽。人造泉有一声，则沸从下出，而不可止也。</p>
<p>　　又曰：枣阳县界有温泉，其下有田，资以浸灌，一年三熟。</p>
<p>　　王孚《安城记》曰：宜阳县南乡有温泉焉，以生鸡卵投其中，熟如煮也。</p>
<p>　　伏琛《齐地记》曰：曲城东七十里有温水，水如汤沸，可疗百病，煮物无不熟也。</p>
<p>　　《水经注》曰：温水出太一山，其水沸涌如汤。杜彦回曰，可治百病，水清则病愈，世浊则无验。</p>
<p>　　○潢</p>
<p>　　《说文》曰：潢，积水池也。</p>
<p>　　《晏子春秋》曰：景公与晏子立曲潢之上，公望见齐国，问晏子曰："后世孰将践有齐者？"晏子对曰："非贱臣之所敢议。"</p>
<p>　　○津</p>
<p>　　《论语》曰：长沮、桀溺耦而耕，孔子过之，使子路问津焉。长沮曰："夫执舆者为谁？"子路曰："为孔丘。"曰："是鲁孔丘与？"曰："是也。"曰："是知津矣。"(言数周流，自知津处。)</p>
<p>　　《晋书》曰：雷焕卒，子华为州从事，持剑行经延平津，忽於腰间跃出堕水，使人投水取之，不见剑，但见两龙，各长数丈，蟠萦有文章，投者惧而返。须臾，光彩照水，波浪惊沸。</p>
<p>　　崔鸿《十六国春秋》曰：石虎起河桥於灵昌津，采石为中济，石无大小辄随流，用功五百馀万而终不成。虎遣散骑侍郎崔收沉璧中流告神，已，地震水流莫不倾坏，压死者百馀人。虎甚怒，乃斩工匠，止作而还。</p>
<p>　　又曰：慕容德正月渡黎阳津，流澌冰合，邺令韩轨言於德曰："光武渡滹沱，澌冰自合；大王济河，天桥自成。灵命所扶，征兆已见。"德大悦，改黎阳津为天桥津。</p>
<p>　　《郡国志》曰：陕州平陆县小平津，张让劫献帝处。南岸有勾陈垒，武王伐纣，八百诸侯会处。</p>
<p>　　又曰：杜预造河桥於富平，即此也。</p>
<p>　　又曰：曹州离狐县有延津，澹台子羽投璧断蛟处。</p>
<p>　　郦善长注《水经》曰：旧东郡白马县神马亭，有神马寺，去白马津可二十许里，东南去白马县故城可五十里。《开山图》所谓白马山也，山上常有白马群行，悲鸣则河决，驰走则山崩。</p>
<p>　　又曰：吕望，东海人也，老而无遇，以钓干周。吕望行年五十，卖食棘津，七十则屠牛朝歌，行年九十，身为帝师。</p>
<p>　　又曰：弘农郡有窦津，说者咸云，汉武微行相谷遇辱，感窦其妻深识，既反，厚赉赏焉，赐以河津，令其鬻渡。今窦津是也。</p>
<p>　　又曰：云中、定襄之间有津，曰君子济。昔汉桓帝十三年，西幸榆中，东行代地，洛阳大贾赍金货随帝后行，夜迷失道，往投津长，津长送之渡河，贾人卒死，津长埋之。其子寻求父丧，发冢举尸，资费一无所损，其子悉以金与之，津长不受。事闻於帝，帝曰："君子也"。即名其津为君子济。</p>
<p>　　又曰：河水东北为长寿津。</p>
<p>　　《述征记》曰：凉城至河寿津六十里，河之故渎在焉。</p>
<p>　　《异苑》曰：石勒元初十一年，伐刘曜於洛阳，从大河南济，时冻将合，军至而冰自泮，舟楫无阂，遂生擒曜，谓是神灵之助，改名灵昌津。</p>
<p>　　《吴越春秋》曰：勾践入吴，吴王遣之，越王伏不敢起，吴王遂引上车，范蠡为执御，至三津之上，仰天长叹，泪下沾襟，曰："嗟乎！孤厄也，不意复生渡此津！"</p>
<p>　　○渚</p>
<p>　　《释名》曰：渚，遮也，能遮水从傍回也。</p>
<p>　　《诗》云：鸿飞遵渚，公归无所，於汝信处。</p>
<p>　　又曰：鱼潜在渊，或在於渚。</p>
<p>　　又曰：凫鹥在渚，公尸来燕来处。</p>
<p>　　《广雅》曰：渚，处也。</p>
<p>　　《晋书》曰：温峤至牛渚矶，水深不可测，世云其下多怪物，峤遂毁犀角而照之。须臾，见水族覆水，奇形异状，或乘车马赤衣者。峤其夜梦人谓己曰："与君幽明异路，何意相照也？"意甚恶之。峤先有齿疾，至是拔之中风，至镇未旬而卒。</p>
<p>　　又曰：殷羡，建元中为豫章太守，去郡，郡人多附书一百馀封，行至江西石头渚岸，以书掷水中，祝曰："沉者自沉，浮者自浮，殷洪乔非是致书邮。"故时人号为投书渚。</p>
<p>　　《吴兴记》曰：乌程西风渚者，防风氏国也。</p>
<p>　　《幽明录》曰：淮南牛渚津水极深，无可算计，人见一金牛，形甚瑰壮，以金为锁绊。</p>
<p>　　《文选》诗曰：双燕游兰渚</p>
<p>　　○潏</p>
<p>　　《释名》曰：潏，术也，堰使水郁术也，鱼梁水碓之类也。</p>
<p>　　《尔雅》曰：人所为曰潏。(犍为舍人曰：人力水为居止。)</p>
<p>　　○沚</p>
<p>　　《释名》曰：沚，止也，水可以止息其上也。(《广雅》同。)</p>
<p>　　《诗》曰：溯回从之，宛在水中沚。</p>
<p>　　又曰：菁菁者莪，在彼中沚。</p>
<p>　　《传》曰：涧溪沼沚之毛，潢污行潦之水，可荐於鬼神，可羞於王公。</p>
<p>　　○坻</p>
<p>　　《说文》曰：秦谓陵阜曰坻。</p>
<p>　　《释名》曰：坻，迟也，能小遏水使流迟也。</p>
<p>　　贾谊《鵩鸟赋》曰：乘流爰逝兮，得坻则止。</p>
<p>　　○湄</p>
<p>　　《神仙传》曰：河上公，汉景帝时结草为庵於河之湄，常读《老子》，帝不解《老子》，数事遣问，公不答。帝驾从之，公即跃身空中矣。</p>
<p>　　○濆</p>
<p>　　《说文》曰：濆，水涯也。</p>
<p>　　《诗》曰：汝坟，道化行也，文王之化行乎汝坟之国也。遵彼汝坟，伐其条枚。</p>
<p>　　又曰：彼汾沮洳，言采其莫。</p>
<p>　　○涘</p>
<p>　　《说文》曰：涘，水涯也。</p>
<p>　　《诗》曰：绵绵葛藟，在河之涘。</p>
<p>　　又曰：所谓伊人，在水之涘。</p>
<p>　　○波</p>
<p>　　《释名》曰：风吹水成文为澜。澜，连也，波体转流相及连也。小波曰沦，沦，伦也。水文相次有伦理也。</p>
<p>　　《诗》曰：有豕白蹢，烝涉波矣。</p>
<p>　　《魏志》曰：魏明帝至广陵，临江观兵，见波涛汹涌，叹曰："此天所以限南北也。"遂归。</p>
<p>　　又曰：徐宣从文帝於广陵，六军乘舟，风浪暴起，帝船回倒，宣时病在后，凌波独前，群僚无至者，帝壮之，迁尚书。</p>
<p>　　《益都耆旧传》曰：张霸为会稽太守，入海捕贼，遭疾风晦冥，波水涌起，士卒惊白霸，霸曰："无得恐，太守奉法追贼，风必不为害。"须臾风静波止。</p>
<p>　　《庄子》曰：孔子游乎与缁帷之林，休坐乎杏坛之上，有渔父者，孔子曰："其圣人与？"乃下求之。渔父语讫刺船而去，延缘苇间，颜渊还车，子路授绥，孔子不顾，待水波定，不闻挐音，而后敢乘。(挐，船棹也。)</p>
<p>　　《淮南子》曰：武王伐纣，渡盟津，阳侯之波逆如击，疾风晦冥，人马不相见。於是，武王左操黄钺，右执白旄，瞋目而麾之曰："余在，天下谁敢害吾意者！"於是风霁波罢。</p>
<p>　　又曰：楚国之人有乘船而遇大风者，波至而恐，自投于水。非不贪生而畏死，或恐死而忘生也。</p>
<p>　　《世说》曰：桓宣武在南州，与会稽王会於溧洲，于时漾舟江侧，谢公亦在，狂风忽起，波浪鼓涌，非人力所制，桓有惧色，会稽王亦微异，惟谢公怡然自若。顷间风止，桓问谢曰："向那得不惧？"谢徐笑答曰："何有三才同尽理。"</p>
<p>　　《孔丛子》曰：子顺谓韩王曰："胡越之人同舟济江，中流遇风波，其相救如左右手，所患同也。"</p>
<p>　　《广雅》曰：阳侯，涛大波也。</p>
<p>　　《战国策》曰：或谓公叔曰："乘舟漏而不塞，则舟沉矣；塞漏舟而轻阳侯之波，则舟覆矣。今公自以辩於薛公，是塞漏舟而轻阳侯之波也。</p>
</div>
</div>
<div class="bookvmiddle">
<a href="/guwen/bookv_14921.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_14923.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
