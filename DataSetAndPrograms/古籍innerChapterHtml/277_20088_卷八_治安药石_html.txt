
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
翠微先生北征录·卷八·治安药石_古诗文网
</title>
<meta content="○器用小节◎弩制 跷镫弩：牙里一尺八寸五分，葫芦头四寸，木檐长五尺八寸。一名马黄，一名克敌，一名破的，一名一滴油。张宪伏之于中林，而捉真珠即；时俊用之于射狐关，而败四太子。神臂弩：" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_20088.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷八·治安药石</b></span>
<a href="javascript:PlayBookv(20088)" style="margin-left:5px;"><img alt="" height="16" id="speakerimgBookv20088" src="/img/speaker.png" width="16"/></a>
<span id="bookvPlay20088" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%8d%8e%e5%b2%b3">华岳</a></p>
<div class="contson">
<p>　　<strong>○器用小节</strong></p>
<p>　　<strong>◎弩制 </strong></p>
<p>　　跷镫弩：牙里一尺八寸五分，葫芦头四寸，木檐长五尺八寸。一名马黄，一名克敌，一名破的，一名一滴油。张宪伏之于中林，而捉真珠即；时俊用之于射狐关，而败四太子。</p>
<p>　　神臂弩：桩牙里一尺八寸，葫芦头四寸，镫二尺，桩长二尺三寸，角檐长四尺五寸。</p>
<p>　　锹头弩：桩二尺，葫芦头五寸，镫五寸，山口五寸，锹头五寸，桩凡长四尺，木檐长七尺。</p>
<p>　　春夏雨水蒸湿，宜用木弩。</p>
<p>　　秋冬筋角坚固，宜用角弩。</p>
<p>　　臣闻番长于马，汉长于弩，制骑以弩。此旧说也。然近日诸军弩手，皆欠指版，人身通以五尺为率。上顶至项一尺，则下止四尺；泥泞五寸，则上止有三尺四五寸。弩手进则蹋弩以射，退则肩弩以归。檐长若过六尺，桩长若过三尺，肩弩则檐梢拄地，而下有绾绊之忧，蹋弩则桩头拄胸，而上无牵挽之力。草莱藤蔓之地惧其牵绾，必弃弩而空走；涂潦泥堑之地被其踢绊，必为弩而丧躯。今欲使弩斗力自二硕至三硕，不许太硬，令久疲之兵易于蹉蹋；使弩檐自五尺至六尺，不许太长，令矮短之兵易于肩射。夏暑之月，梅雨蒸润，筋角易脱，则用木弩。秋冬之月，风色严冷，木索重滞，则用角弩。其锹头等桩檐太长者，悉令诸军减，令短捷，则庶无废器。是谓弩制。</p>
<p>　　<strong>◎弓箭制 </strong></p>
<p>　　箭镞五：石莲头，凿子头，乔麦棱，寸金凿子，破甲锥。已上惟寸金凿子、破甲锥易入甲，最妙。</p>
<p>　　箭翎六：皂雕，白鹇，野雉，鸿鹄，鹅鹳，雁鹜。已上惟雉、鹇、雕翎三色最妙，然雕、鹇艰得，不若皆用雉翎。</p>
<p>　　箭 五：脑节，巴翎，腰 间，通 ，天注。已上惟通 、天注最妙。</p>
<p>　　箭 三：山茧、采漆，桐油。</p>
<p>　　粘翎三：漆，胶，兼胶走丝。</p>
<p>　　镞重不得过三钱，箭重不得过十钱。</p>
<p>　　臣闻矢不破坚，与无矢同；矢不破甲，反资敌用。造矢不可无法，尚矣。近日所制箭镞太重，箭 太粗，胶易解散，翎易脱落。其故何邪？盖古人之制箭，欲其去之劲直也，故翎之羽曰鹅、曰鹳、曰鸿、曰鹄，所用不拘于一名；欲其去之锋利也，故镞之以金，曰石莲、曰凿子、曰乔麦棱、曰破甲锥，所制不拘于一样。 有脑节、巴翎、腰 间之辨，有山茧、采色、桐油、柿漆之别。然考其已验之迹，翎则雕、鹇、野雉为最捷，镞则寸金凿、破甲锥为最锐，则通 去直而易中，则漆易成而省费。余皆徒事观美，不堪实用。虏中军器，上皆有元监造官姓名、年月，遇有损害、有误使用，即将元监造官吏依法施行，断不轻恕。所以虏酋器具一一如法。而吾军制作之司一切不问，则欲速成，可以逃责，备数足矣。此所以类皆苟简灭裂，而不中用也。况镞重则弓软，而去地不远；箭重则弓硬，而中甲不入。旧法箭头重过三钱，则箭去衣过百步；箭身重过十钱，则弓力当用一硕。是谓弓箭制。</p>
<p>　　<strong>◎弩箭制 </strong></p>
<p>　　弩箭用竹翎、鹅翎。</p>
<p>　　弩箭合用随弦至檐，更放镞，出檐一寸，不得太长。惟一滴油只依旧法。</p>
<p>　　弩箭皆用竹 ，或遇无竹，亦可用柳。番贼皆用柳 。</p>
<p>　　弩箭镞合用寸金凿子、破甲锥。</p>
<p>　　臣闻弩箭之制，与弓箭不同。弓箭瞰弦，而安颇难；弩箭平头，而安甚易。弓箭太长，而择甚费；弩箭太短，而择甚省。比者帅臣造华车弩，而箭用铁，故失于太重，而不能及远；造克敌弩，而箭用索翎，故失于太钝，而不能取亲。均于无用。要之，镞用石莲头、乔麦棱，则光滑而不能入甲，不若用破甲锥、寸金凿子，则凿上有锋而易入窍隙。翎用禽羽，则得箭者尚堪再射，不若用竹片裁制，则翎口如刀而易穿肌肉。是谓弩箭制。</p>
<p>　　<strong>◎鞍制 </strong></p>
<p>　　名西桥，前后桥皆高，压不著肉，不打破马脊。可用。</p>
<p>　　名海糊桥，前后桥皆低，压即著肉，虽有连替，亦蹋脊损马。不可用。</p>
<p>　　名太师桥，前桥虽高，而后桥亦低，受压则打伤马后脊。不可用。</p>
<p>　　名错结裹，后桥虽高，而前桥亦低，受压则打伤马前脊。不可用。</p>
<p>　　鞍桥鞔座合用黄油皮，不得用粉皮，惹水湿衣。</p>
<p>　　鞍桥下发替合用摘[ BC] 相连，不得用凉替，攀桥上马，则鞍倒垂马腹，误人性命。</p>
<p>　　臣闻鞍桥制有数等：一曰太师桥，二曰错结裹，三曰海糊桥，四曰西桥。近日三司、诸军，皆用太师、错结裹、海糊三样，池阳、江鄂、京南、襄阳多用海糊一样。海糊之制，前后桥低贴马肉，其摘[ BC] 低压马脊。师出日久，马膘瘦减，受重则鞍颊打破马脊，脓血溃烂，不堪乘骑，以至死伤。前岁海泗、符离、唐邓之役，皆坐此患。海糊桥及错结裹后桥虽高，而前桥亦低，故伤马前脊。太师前桥虽高，而后桥亦低，故伤马后脊。惟西桥一样，前后桥比他桥皆高数寸，搭袋常系后桥之下，虽上载甲军、下□梢搭，鞍颊亦不著肉，鞍桥亦不砑脊，甚为利便。关西人多用，故曰西桥。然诸军鞍座尽用粉皮，欲使骑坐者不被瘾阁。不知粉皮惹水，遇雨则湿浸内透，坐马者衣裤皆湿，大为利害。不若用黄油皮鞔之。及鞍桥，虽用高空，下用连替摘[ BC] ，免有转侧。缘凉替与鞍相离，上马攀桥则鞍与替不相粘著，多致攀转鞍桥，坠下马腹，临阵误人性命。是谓鞍制。</p>
<p>　　<strong>◎靴制 </strong></p>
<p>　　靴凹合用粉皮熟软。</p>
<p>　　凹口合用软皮带系。</p>
<p>　　靴面及鞍底皆用硬皮。</p>
<p>　　靴鞋底皆用漆蜡。</p>
<p>　　臣闻马军骑马则吊腿欹斜，而两足可忧；下马则筌刺暗设，而鞋屦可破。靴之功大矣。然近日马军类多脱去马靴，或怠于附带而弃之郊野，或宁使赤露而束之鞍镫。殊不可晓。及考其所自，盖今日诸军之靴皆用牯牛皮制造，故皮性太硬，未著则不能穿足入脚；袜凹太深，既著则不能抬足起步。牵马下程则夹破脚砑，而久成疮痍；落马坠地则拄定膝胯，而不能起立。不惟肌肉不保，且反伤于磨擦。其视金贼所制之靴，万万不同。今后宜令袜用软皮，而上则系以皮带；鞋用硬皮，而下则抹以漆蜡。其制与今人软凹泥靴相类，而不用钉距。是谓靴制。</p>
<p>　　<strong>◎马枪制 </strong></p>
<p>　　正带甲马军一百人。</p>
<p>　　准备带甲二十人。</p>
<p>　　亻兼兵五十人。</p>
<p>　　火头三十人。</p>
<p>　　额外辎重三十人，近添作四十人。</p>
<p>　　正旗头三人。</p>
<p>　　副旗头三人。</p>
<p>　　小枪一十八条。</p>
<p>　　臣闻呈试有四门马枪，拣指有马上单枪。岳飞教荆襄之兵，有稽枪射。李显忠教关西之兵，令弓手带枪，枪手带弓。马军之有枪，尚矣。自近代，善马射者不善马枪，所以海队只选马枪一十八条、正副旗头六名，其余皆系弓箭。立为定制，不容增减。盖新刺马军、新补马校不练教习，不熟弓马，两手挟弓犹恐不能施放，更责以马枪兼人之能，则彼安能独办？要之，一队皆系老旧马军，则令各稽小枪，而不拘以十八人之数；皆系新招生疏之人，则令专事弓箭，而不拘以正副旗头之额。庶不强人以短，而反害其所长。是谓枪制。</p>
<p>　　<strong>◎叉枪制</strong></p>
<p>　　叉杆蒺藜条为上，柘条次之，枫条又次之，余木不可用。</p>
<p>　　穿斗枪叉，合拣择枪大小与筒口相等，然后穿套。</p>
<p>　　造枪须令枪头、叉口用钢，筒并枪身、叉身尽合用常铁。</p>
<p>　　穿斗叉枪，先比量杆头相等，次用胶、漆、面调涂，倾入筒口，令盛满，却倒用杆斗上。庶无动摇、脱落之弊，至枪杆朽腐，而杆头犹不脱，及雨水不入。</p>
<p>　　臣闻旧制：淮东敢死军多系枪叉手，淮西忠义军民兵多系枪刀手。刀姑置勿论，而枪叉之弊有四。一则近年收买枪杆全无选择，多用杂色轻木，临用脆折及被脱误。今后枪叉杆须用蒺藜条、枫木、赤仙木，方免杆身易折。二则诸军穿斗枪杆，不问筒口、杆头巨细，例用锉斫令小，便行装斗。才遇中物，则枪杆皆从锉斫处断作两截。今后须令比量筒口、杆头一样，略削放尖，不得锉斫令小，方免杆头断落。三则诸军枪叉例皆用团钢打造，故倍费磨削，虚费钢火。今后枪尖、叉口皆令用钢，枪身、叉背皆用常铁，方免倍费工绩。诸军穿斗枪叉等军器，只此削得巨细相等，便用铁钉钉上枪头、叉头，以故临用或枪头中物而摇动脱落，或钉头入木而杆头损折。今后须令煎胶入漆，和面调涂，倾入筒口，方行穿套。庶免动摇伤折。是谓叉枪制。</p>
</div>
</div>
<div class="bookvmiddle">
<a href="/guwen/bookv_20087.aspx">上一章</a>
<a href="/guwen/book_277.aspx" style="border:0px;line-height:27px; height:27px;">目录</a>
<a href="/guwen/bookv_20089.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
