
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·痔漏方·疥癣第四_古诗文网
</title>
<meta content="（论二首 方六十七首 灸法四首）论曰∶凡疮疥，小秦艽散中加乌蛇肉二两主之。黄 酒中加乌蛇脯一尺，亦大效。（《千金翼》云∶黄 酒中加乌蛇脯一尺，乌头、附子、茵芋、石南、莽草各等分。大" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12806.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>痔漏方·疥癣第四</b></span>
<a href="javascript:PlayBookv(12806)" style="margin-left:5px;"><img alt="" height="16" id="speakerimgBookv12806" src="/img/speaker.png" width="16"/></a>
<span id="bookvPlay12806" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（论二首 方六十七首 灸法四首）</span></p>
<p>　　论曰∶凡疮疥，小秦艽散中加乌蛇肉二两主之。黄 酒中加乌蛇脯一尺，亦大效。（《千金翼》云∶黄 酒中加乌蛇脯一尺，乌头、附子、茵芋、石南、莽草各等分。大秦艽散中加之亦大效。小小疥瘙，十六味小秦艽散亦相当。黄 酒见前七卷中）。</p>
<p>　　凡诸疥瘙，皆用水银、猪脂研，令极细，涂之。</p>
<p><strong>　　治凡有疮疥，腰胯手足皆生疵疥者方∶</strong></p>
<p>　　栝蒌根（四两） 蔷薇根 雀李根皮 黄连 黄柏 芍药（各三两） 黄 黄芩 当归 苦 ？？</p>
<p>　　上十三味，为末，蜜丸，如梧子大，以蔷薇饮服二十丸，日三，加至三十丸，瘥乃止。</p>
<p>　　若干疥、白癣勿服。（《千金翼》云∶痈疽皆可服之。）</p>
<p>　　<strong>治寒热疮及风疥、诸杂疮方∶</strong></p>
<p>　　韭根 矾石 雄黄 藜芦 瓜蒂 胡粉（各一分） 水银（三分）</p>
<p>　　上七味，以柳木研水银使尽，用猪脂一升煮藜芦、韭根、瓜蒂三沸，去滓，纳诸药和调，令相得即成，以敷之神良。（《救急方》以此用治癣疮。</p>
<p>　　<strong>茹膏<br/>　　治一切恶疮疥癣、疽漏 方。</strong></p>
<p>　　茹 野狼牙 青葙 地榆 藜芦 当归 蓄 羊蹄根（各二两） 蛇床子 白蔹（各六分）漏芦（二分）</p>
<p>　　上十一味，捣，以苦酒渍一宿，明旦以成煎猪膏四升煎之，三上三下，膏成绞去滓，纳后药如下。</p>
<p>　　雄黄 雌黄 硫黄 矾石 胡粉 松脂（各二两） 水银（三两）</p>
<p>　　上七味，细研，看水银散尽，即倾前膏中，以箸十只搅数百遍止，用瓷器密贮，勿令泄气。煎膏法，取微火熬，急则不中用。敷药不可近眼及阴。先研雄黄等令细，俟膏小冷，即和搅敷之。</p>
<p>　　<strong>治疥疽诸疮方∶</strong></p>
<p>　　水银 胡粉（各六两） 黄连 黄柏（各八分） 姜黄（十分） 矾石 附子 蛇床子 苦参（各三 ？</p>
<p>　　上九味，水银、胡粉别研如泥，余为末，以成煎猪膏合和研，令调敷之。（《翼方》无姜黄。）</p>
<p>　　<strong>治久疥癣方∶</strong></p>
<p>　　丹砂 雄黄 雌黄（刘涓子无） 乱发（洗净） 松脂 白蜜（各一两） 茹（三两）猪脂（二 ？</p>
<p>　　上九味，先煎发，令消尽，纳松脂、白蜜，三上三下，去滓，纳诸末更一沸止，敷之。</p>
<p>　　（《翼方》用蜡，不用蜜。）</p>
<p>　　<strong>又方</strong> 水银 矾石（一作 石） 黄连（一作雄黄） 蛇床子（各一两）</p>
<p>　　上四味，为末，以猪脂七合和搅，不见水银为熟，敷之。（一方加藜芦一两，又云 茹 ？治诸疮疥癣，久不瘥者方∶</p>
<p>　　水银（一斤） 腊月猪脂（五升）</p>
<p>　　上二味，以铁器中垒灶，用马通火七日七夜，勿住火，出之，停冷取膏，去水银不妨别用，以膏敷一切疮，无不应手立瘥。（《千金翼》用水银粉和猪脂涂之。）</p>
<p>　　<strong>又方</strong> 特牛尿 羊蹄根（各五升）</p>
<p>　　上二味，以牛尿渍羊蹄根一宿，日曝干复纳尿中，取尽止，作末，敷诸疮。（《千金翼》云∶和猪脂用更精。）</p>
<p>　　<strong>又方</strong> 拔取生乌头十枚，切煮汁，洗之瘥。</p>
<p>　　论曰∶凡诸疮癣，初生时或始痛痒，即以种种单方救之，或嚼盐涂之，又以谷汁敷之，又以蒜墨和敷之。（《翼方》以蒜作酥。）又以姜黄敷之，又以鲤鱼 掺敷之，又以牛李子汁敷之。若以此救不瘥，乃以前诸大方治之。</p>
<p>　　<strong>治细癣方∶</strong></p>
<p>　　蛇床子 白盐（一作白垩） 羊蹄根（各一升） 赤葛根 苦参 菖蒲（各半斤） 黄连 莽草 ？</p>
<p>　　上八味， 咀，以水七升，煮取三升，适寒温洗身，如炊一石米顷为佳，澄清后，当微温用之，满三日止。</p>
<p>　　<strong>又方</strong> 以羊蹄根于石上，苦酒磨敷之，欲敷先刮疮，以火炙干后，敷四五遍。（《翼方》云∶捣羊蹄根，着瓷器中，以白蜜和，临用先刮疮，令伤敷之，如炊一石米，又拭去，更以三年大醋和涂之。若疮处不伤，即不瘥）。</p>
<p>　　<strong>又方</strong> 羊蹄根五升，以桑柴灰汁煮四五沸以洗之。凡方中用羊蹄根，皆以日未出时采之佳。</p>
<p>　　<strong>又方</strong> 菖蒲末五斤，以酒五升渍釜中蒸之，使味出，先绝酒一日，每服一升，或半升 ？</p>
<p>　　<strong>又方</strong> 干荆子烧中央，以器承两头取汁，刮疮令伤，涂之。</p>
<p>　<strong>　治癣方∶</strong></p>
<p>　　取煎饼热拓，不限多少，日一遍，良。亦治浸淫疮。</p>
<p>　　<strong>又方</strong> 净洗疮，取酱瓣、雀屎和敷之，瘥止。（《翼方》云∶取酱和尿涂之。）</p>
<p>　　<strong>又方</strong> 水银、芜荑和酥敷之。</p>
<p>　<strong>　又方</strong> 日中午捣桃叶汁敷之。</p>
<p><strong>　　又方</strong> 捣刺蓟汁敷，并服之。</p>
<p>　　<strong>又方</strong> 烧蛇蜕一具，酒调服之。</p>
<p>　　<strong>又方</strong> 服地黄汁佳。</p>
<p>　　<strong>又方</strong> 服驴尿良。</p>
<p>　　<strong>又方</strong> 捣羊蹄根和乳涂之。</p>
<p>　　<strong>又方</strong> 醋煮艾涂之。</p>
<p>　<strong>　又方</strong> 捣莨菪根，蜜和敷之。（《翼方》无根字。）</p>
<p>　　<strong>治湿癣肥疮方∶</strong></p>
<p>　　用大麻 敷之，五日瘥。</p>
<p>　<strong>　治癣久不瘥者方∶</strong></p>
<p>　　取自死蛇烧作灰，以猪脂和涂即瘥。</p>
<p>　　<strong>治小儿癣方∶</strong></p>
<p>　　以蛇床子捣末，猪脂和敷之。</p>
<p>　<strong>　治瘙痒方∶</strong></p>
<p>　　以水银和胡粉敷之。</p>
<p>　　治身体瘙痒，白如癣状者方∶</p>
<p>　　楮子（三枚） 猪胰（一具） 盐（一升） 矾石（一两）</p>
<p>　　上四味，以苦酒一升合捣，令熟拭身，日三。</p>
<p>　　<strong>治 易方∶</strong></p>
<p>　　以三年醋磨乌贼骨，先以布摩肉，令赤敷之。</p>
<p>　　<strong>又方</strong> 醋磨硫黄涂上。（《集验方》磨硫黄、附子，使熟，将卧以布拭病上，乃以药敷之）。</p>
<p>　　<strong>又方</strong> 取蜣螂捣烂涂之，当揩令热封上，一宿瘥。</p>
<p>　　<strong>又方</strong> 白蔹 薰陆香上二味，为末，揩上，井水服之。</p>
<p>　　<strong>又方</strong> 硫黄 雌黄 槲皮（烧，等分） 蛇蜕（一具）</p>
<p>　　上四味，捣筛，以清漆合和，薄涂白处。欲涂时，先以巴豆半截拭白处，皮微破，然后敷之，不过三两度。</p>
<p>　　<strong>又方</strong> 硫黄 水银 矾石 灶墨（等分）</p>
<p>　　上四味，捣末，纳坩子中，以葱涕和研，临卧敷病上。</p>
<p>　　<strong>九江散<br/>　　治白癜风，及二百六十种大风方。</strong></p>
<p>　　当归（七分） 石南（六分） 附子 踯躅 秦艽 菊花 干姜 防风 雄黄 丹砂 麝香 斑蝥（各十六分） 蜀椒 连翘 鬼箭羽（各一分） 石长生 知母（各八分） 鬼臼（十一分） 人参 王不留行 石斛 天雄 乌头 独活 防己 莽草（各十二分） 水蛭（百枚）蜈蚣（三枚） 虻虫 地胆（各十枚）</p>
<p>　　上三十味，诸虫皆去足翘，熬炙令熟为散，酒服方寸匕，日再。其病入发，令发白，服之百日愈，发还黑。</p>
<p>　　<strong>又方</strong> 天雄 白蔹 黄芩（各三两） 干姜（四两） 附子（一两） 商陆 踯躅（各一升）</p>
<p>　　上七味，治下筛，酒服五分匕，日三。</p>
<p><strong>　　又方</strong> 酒服生胡麻油一合，日三，稍稍加至五合。慎生冷、猪、鸡、鱼、蒜等。百日服五斗瘥。</p>
<p>　<strong>　治白癜方∶</strong></p>
<p>　　矾石 硫黄（等分）</p>
<p>　　上二味，为末，醋和敷之。</p>
<p>　　<strong>又方</strong> 平旦以手掉取韭头上露涂之，极效。</p>
<p>　　<strong>又方</strong> 取罗摩草煮汁拭之，亦揩令伤 白汁涂之。</p>
<p>　　<strong>又方</strong> 锻石松脂酒主之。（方见卷末。）</p>
<p>　<strong>　又方</strong> 以蛇蜕皮熬，摩数百过，弃置草中。</p>
<p>　　<strong>又方</strong> 树空中水洗桂末，唾和涂之，日三。</p>
<p>　<strong>　又方</strong> 以水银数数拭之，令热即消，瘥乃止。</p>
<p>　　<strong>治凡身诸处白驳渐渐长似癣，不瘥方∶</strong></p>
<p>　　取鳗鲡鱼脂涂之。先揩病上使痛，然后涂之。</p>
<p>　　<strong>又方</strong> 灸左右手中指节去延外宛中三壮，未瘥报之。</p>
<p>　　<strong>治皮中紫赤疵痣，去靥秽方∶</strong></p>
<p>　　干漆 雌黄 矾石（各三两） 雄黄（五两） 巴豆（十五枚） 炭皮（二斤）</p>
<p>　　上六味，治下筛，鸡子白和涂，故帛贴病上，日二易。</p>
<p>　　<strong>治赤疵方∶ </strong></p>
<p>　　用京墨、大蒜、鳝血合涂之。</p>
<p>　　<strong>治赘疵痣方∶</strong></p>
<p>　　雄黄 硫黄 真珠 矾石 巴豆 茹 藜芦（各一两）</p>
<p>　　上七味，治下筛，以真漆合和如泥，以涂点病上，须成疮及去面 皮中紫，不耐漆人不得用，以鸡子白和之。</p>
<p>　　<strong>去疣目方∶ </strong></p>
<p>　　松柏脂合和涂之，一宿失矣。</p>
<p>　　<strong>又方</strong> 以石硫黄揩六七遍。</p>
<p>　<strong>　又方</strong> 以杏仁烧令黑，研膏涂上。</p>
<p>　<strong>　又方</strong> 以猪脂痒处揩之，令少许血出，即瘥。</p>
<p>　<strong>　又方</strong> 苦酒渍锻石六七日，滴取汁点疣上小作，疣即落。</p>
<p>　　<strong>又方</strong> 取牛口中涎，数涂自落。</p>
<p>　　<strong>又方</strong> 着艾炷疣目上，灸之三壮即除。</p>
</div>
</div>
<div class="bookvmiddle">
<a href="/guwen/bookv_12805.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12807.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
