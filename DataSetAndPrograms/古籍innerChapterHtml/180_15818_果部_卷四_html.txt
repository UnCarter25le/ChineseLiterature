
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·果部·卷四_古诗文网
</title>
<meta content="○桃《易通卦验》曰：惊蛰大壮，初九，候桃始华。桃不华，仓库多火。焦赣《易林·师之坤》曰：春桃生华，季女宜家。《毛诗·周南·桃夭》曰：《桃夭》，后妃之德" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15818.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>果部·卷四</b></span>
<a href="javascript:PlayBookv(15818)" style="margin-left:5px;"><img alt="" height="16" id="speakerimgBookv15818" src="/img/speaker.png" width="16"/></a>
<span id="bookvPlay15818" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○桃</p>
<p>　　《易通卦验》曰：惊蛰大壮，初九，候桃始华。桃不华，仓库多火。</p>
<p>　　焦赣《易林·师之坤》曰：春桃生华，季女宜家。</p>
<p>　　《毛诗·周南·桃夭》曰：《桃夭》，后妃之德也。桃之夭夭，灼灼其华。</p>
<p>　　又曰：何彼秾矣，华如桃李。平王之孙，齐侯之子。</p>
<p>　　又曰：投我以木桃，报之以琼瑶。</p>
<p>　　又曰：投我以桃，报之以李。</p>
<p>　　《大戴礼·夏小正》曰：六月煮桃，以为豆实。</p>
<p>　　崔实《四民月令》曰：三月桃花盛，农人候时而种也。</p>
<p>　　《礼记·月令》曰：惊蛰之日，桃始华。</p>
<p>　　《春秋运斗枢》曰：玉衡星散为桃。</p>
<p>　　《尔雅》曰：桃、李丑核。桃曰胆之。(孙炎注曰：桃李之类，实皆有核。胆，择取其美者。)</p>
<p>　　又曰：旄，冬桃。(子冬熟。)榹桃，山桃。(榹音斯。实如桃而小，不解核。)</p>
<p>　　《周礼》曰：夏食郁律桃李杏梅。</p>
<p>　　《汉书》曰：文帝六年十月，桃李华。</p>
<p>　　《续汉书·礼仪志》曰：仲夏之月，阴气萌作，以朱索施门户，各以所尚为饰。周人木德，以桃为梗，言气相更也。</p>
<p>　　范晔《后汉书》曰：杜林奏曰："果桃菜茹之馈，集以成赃。小事无妨於义，以为大戮。故国无廉士，家无完行。"(具菜门中。)</p>
<p>　　《唐书》曰：唐国，贞观十一年献金桃、银桃，诏令植之於苑圃。</p>
<p>　　《后唐书》曰：潞州长柳巷田家有桃树，伐已经年，旧坎仍在，其仆木一朝屹然而起，行数十步，复於旧坎。其家骇异，仓黄散走。</p>
<p>　　又曰：庄宗年迈多疾，冯道因奏事言於帝曰："臣愿陛下寝膳之间动留调卫。"道因指御前果实曰："如食桃不康，翊日见桃而思戒可也；如食李不康，翊日见李而思戒可也。陛下幸思而戒之矣！"</p>
<p>　　《管子》曰：五沃之土，其果宜桃。</p>
<p>　　《韩子》曰：昔弥子瑕有宠於卫君，与君游於果园，食桃而甘，以其半啖君。君曰："爱我哉！忘其口而啖寡人。"及弥子瑕色衰爱弛，得罪於君，曰："是固常啖我以馀桃！"</p>
<p>　　又曰：孔子侍坐於鲁哀公，哀公赐之桃与黍，仲尼先饭黍而后食桃。公曰："以黍雪桃也。"对曰："黍，五穀之长，果六而桃为下。君子不以贵雪贱。"</p>
<p>　　《梅子》曰：王莽畏汉高神灵，乃令虎贲拔剑四面斫高庙，以桃汤赤鞭洒屋。</p>
<p>　　《淮南子》曰：王子庆忌死於剑，羿死於桃棓。(棓，大杖，以桃木为之，以系杀羿。犹是已来，鬼畏桃也。)</p>
<p>　　《抱朴子》曰：桃胶，以桑木灰渍服之，百病愈。久服身有光，在徊痗之地，如月出也。多服之则可以断穀矣。</p>
<p>　　又《内篇》曰：五原蔡诞入山而还，欺家云："到昆仑山，有玉桃，形如世间桃，但光明洞彻而坚，须玉井水洗之，便软而可食。"</p>
<p>　　《金楼子》曰：东南有桃都山，山上有树，树上有鸡。日初出，照此桃，天鸡即鸣，天下之鸡感之而鸣。树下有两鬼，对持苇索，取不祥之鬼食之。今人正朝作两桃人，法乎此也。</p>
<p>　　《说苑》曰：公孙侨相郑，路不拾遗，桃李垂街，人不敢取。</p>
<p>　　又曰：孟常君将入西秦，宾客谏之，百通则不听也，曰："以人事谏我，我尽知之；若以鬼道，则杀之！"谒者入曰："有客以鬼道闻。"客曰："臣之来也，过於淄死戤上，见一土耦人，方与木梗人语。木梗人谓土耦人曰：'子，先土也，持子以为耦人，遇天大雨，水潦并至，子必沮坏！'应曰：'我沮乃反吾真耳。今子，东园之桃也。刻子以为梗，遇天大雨，水潦并至，必浮子，泛泛乎不知所止！'今秦，四塞之国也，有虎狼之心，恐有木梗之患！"於是孟常君逡巡而退，而以应，卒不敢西向秦。</p>
<p>　　《晏子春秋》曰：公孙接、田开强、古冶钟事景公，勇而无礼。晏子言於公，顾恪之二桃，曰："三子计功而食。"公孙接、田开强先言功，援桃而起。古冶子又言其功，令二子反桃，二子惭而自杀。古冶钟曰："耻人以言，夸其声，不义也！"亦反其桃，契领而死。</p>
<p>　　《山海经》曰：夸父山北，有林名曰桃林，广圆三百里，其中多马。(桃林，今在弘农阌乡南，饶野马。)</p>
<p>　　《盐铁论》曰：夫桃李实多者，来年为之穰。</p>
<p>　　《新序》曰：魏文侯见箕季，从者食其园桃，箕季禁之，文侯曰："箕季岂爱桃哉？是教我下无犯上也！"</p>
<p>　　《典术》曰：桃者，五木之精也，故厌伏邪气者也。桃之精，生在鬼门，制百鬼。故令作桃梗人着门，以厌邪，此仙木也。</p>
<p>　　《梦书》曰：桃为守御，辟不祥。梦见桃者，守御官。</p>
<p>　　《神农经》曰：玉桃，服之长生不世。若不得早服之，临死日服之，其尸毕天地不朽。</p>
<p>　　王肃《丧服要记》曰：昔者鲁哀公祖载其父，孔子问曰："宁设三桃汤乎？"答曰："不也。桃者，起於卫灵公。有女嫁梦，乳母送新妇就夫家。道闻夫死，乳母欲将新妇返。新妇曰：'女有三从，今属於人，死当咒哀。'因驾素车白马，进到夫家，治三桃汤，以沐死者。出东北隅，礼三终，使死者不恨。吾父无所恨，何用三桃汤焉？"</p>
<p>　　《汉旧仪》曰：《山海经》称：东海掷晷度朔山，山上有大桃，屈蟠三千里。东北间，百鬼所出入也。上有二神人，一曰神荼，二曰郁垒，主领万鬼。恶害之鬼，执以苇索，以食虎。黄帝乃立大桃人於门户。画神荼、郁垒与虎、苇索，以御鬼。</p>
<p>　　《四王起事》曰：惠帝征成都王，於安阳城北军败，日已向中，而太官未暇进食。左右有赍秋桃十枚，便以献帝。帝食三枚，石超使人擘手夺三枚。</p>
<p>　　《汉武故事》曰：东郡献短人，帝呼东方朔。朔至，短人指朔谓上曰："王母种三千年桃结子，此儿不良，已三过偷之矣！"后西王母下，出桃七枚，母自啖二，以五枚与帝。帝留核着前，王母问曰："用此何为？"上曰："杆桃美，欲种之。"母叹曰："杆桃三千年一着子，非下土所植也！"后上杀诸道士妖妄者百馀人，西王母遣使谓上曰："求仙信邪，欲见神人而杀戮，吾与帝绝矣！"又致三桃，曰："食此，可得极寿。"</p>
<p>　　《汉武内传》曰：西王母以七月七日降於帝宫，命侍女索桃。须臾，以玉盘盛桃七枚，大如鸡卵，形圆诗青，以呈王母。王母以以五枚与帝，自食二枚。</p>
<p>　　《西京杂记》曰：上林苑有奉桃、樱桃、缃核桃、霜桃、金城桃、胡桃、绮叶桃、含桃、紫文桃。</p>
<p>　　《妒记》曰：武阳女嫁阮宣武，妒忌。家有一株桃树，华叶灼耀。宣叹美之，即便大怒，使婢取刀斫树，摧折其华。</p>
<p>　　《关令尹喜内传》曰：喜从老子西游，省太真、王母，共食碧桃。</p>
<p>　　《列仙传》曰：师门者，啸父弟子也，亦能使火，食桃李葩。夏孔甲为不能顺其心意，杀而埋之外野。一日风雨迎之，讫则山木皆焚。孔甲祠而祷之，未还而道死。</p>
<p>　　又曰：葛由，蜀羌人。周成王世，好刻木作羊卖之。一旦骑半入蜀中，王侯贵人追之，上绥山，皆得仙。故里谚曰："得绥山一桃，虽不能得仙，亦足以豪！"</p>
<p>　　又曰：阳都女，随犊子出种桃李，一兽而返。后数十年，见在潘山下，冬卖桃果。</p>
<p>　　《神仙传》曰：樊夫人，与夫刘纲，俱有道术，各自言胜。中庭有两大桃树，夫妻各咒其一，桃便斗。纲所咒桃，走出篱外。</p>
<p>　　又曰：张陵，沛人也。有天沙驳之，遂服丹，能变化。有赵升，就陵受学，陵以七事试者。陵与诸弟子登云台山，绝岩上有一桃树，大如臂，旁生石壁，下临不测。去上三四丈，桃大有实。陵谓诸弟子曰："得此桃者，当告以道要。"弟子皆流汗，无敢视者。升曰："神人所护，何险之有？"乃从上自掷，正投桃树，取桃满怀，而石璧峻峭不得还，乃掷桃地上，得二百枚。陵分桃赐诸弟子，馀二枚，陵自食一，留一以待升。陵乃伸手引升，升忽见返，以向一桃与升。</p>
<p>　　又曰：高丘公，服桃胶得仙。</p>
<p>　　《锺离意别传》曰：《周书》言：秦吏赵凯以私恨告园民吴旦生盗食宗庙御桃，旦生对曰："民不敢食也！"王曰："剖其腹，出其桃！"史记恶而书之，曰："桃，食之当有遗核。王不知此，而割人腹以求桃，非理也！"</p>
<p>　　《风俗通》曰：《黄帝书》称：上古之时，兄弟二人，曰荼与、郁律，度朔山上桃树下简百鬼。鬼妄榾人，则援以苇索，执以食虎。于是县官以腊除夕饰桃人，垂苇索，交画虎于门，效前事也。</p>
<p>　　《玄中记》曰：木子之大者，有积石山之桃实焉，大如十斛笼。</p>
<p>　　《嵩高山记》曰：魏文帝时，嵇叔夜、胡昭在此学，桃树见在。</p>
<p>　　《王子年拾遗记》曰：汉明帝时，常献巨核桃。此桃霜下结花，隆暑方熟。常使植于霜林园，俗谓"相陵"，故声之误也。</p>
<p>　　又曰：磅磄山，去扶桑五万里，日所不及。其地寒，有桃树千围，其花青黑色，万岁一实。</p>
<p>　　陶潜《桃花源记》曰：晋太玄中，武陵人捕鱼，从溪而行，忘路远近。忽逢桃花林，夹两岸，芳华鲜美，落英缤纷。林尽得山，山有小口，初极狭。行四五步，豁然开朗。邑屋连接，鸡犬相闻。男女衣着，悉如外人。见渔父，惊，为设酒食，云："先世避秦难，率妻子家此，遂与外隔。"问今是何代，不知有汉，不论魏晋。既出，白太守。遣人随往，寻之，迷不复得。</p>
<p>　　《晋中阁名》曰：华林园，桃七百三世觋，白桃三株，侯桃三株。</p>
<p>　　郑缉之《东阳记》曰：太末龙丘山，有一岩，前外如窗牖，内有石童。岩前一桃树，其实甚甘。</p>
<p>　　裴渊《广州记》曰：庐山顶上有山桃，(山桃，大如槟榔，形亦如之，色黑，而味目酢。)人时登彩拾，只得于上饱啖，不得持下，下辄迷不能返。</p>
<p>　　《石虎邺中记》曰：石虎苑中，有勾鼻桃，重二斤。</p>
<p>　　《南康记》曰：南康玉山上有石狗，故老云：古有寒桃，生于岭巅，隐沦之士怪犬取其实，因变成石焉。</p>
<p>　　杨咳戤《洛阳伽蓝记》曰：景阳山百果园有仙人桃，其色赤，表里照彻，得霜乃熟。亦出昆仑山。一曰西王母桃也。</p>
<p>　　杜宝《大业拾遗录》曰：四年五月，帝将北巡，发自东都。江东送白叶桃树四株，敕付西苑种。其花似莲花而小，花有十馀重，重有七八叶，大于寻常桃花。</p>
<p>　　唐景《龙文馆记》曰：四年春，上宴于桃花园，群臣毕从。学士李峤等各献桃花诗，上令宫女歌之，辞既清婉，歌仍妙绝。献诗者舞蹈称万岁。上敕太常简二十篇入乐府，号曰《桃花行》。</p>
<p>　　《广志》曰：桃有冬桃、夏桃、秋桃。</p>
<p>　　《神异经》曰：东北有树焉，高五十丈，其叶长八尺，广四五尺，名曰桃。其子径三尺二寸，小狭核。食之，令人知寿。核中人可以治嗽。(今之桃也。)</p>
<p>　　《甄异传》曰：谯郡夏侯文规亡后，见形还家。经庭前桃树边过，曰："杆桃，我昔所种，子乃美好。"其妇曰："人言亡者畏桃，君不畏耶？"答曰："桃东南枝长二尺八寸向日者，憎之。"</p>
<p>　　《异苑》曰：太玄中，南都江陵郡有枣树，一年忽生桃、李、枣三种花子。</p>
<p>　　《幽冥录》曰：剡县刘晨、阮肇，共入天台山取谷皮，迷不得返。十三日，粮食乏尽，饥馁殆死。望山上有一桃，大有子实。而绝岩邃涧，永无登路。扳缘藤葛，然后得上，各啖数桃而不饥。下山，一大溪边有二女，姿质妙绝，因要还家。敕婢云："刘、阮二郎，向虽得琼实，犹尚虚敝，可速作食！"遂停，半年，怀土思归，女曰："罪牵君，如何？便语以大路。"</p>
<p>　　任昉《述异记》曰：桃之大者，谓之木桃。《诗》云："投我以木桃"，是也。</p>
<p>　　又曰：肴旧说：桓灵之世，汝、颍间禾麻为蒿莠，桃李不实，花而复落，落而复花，而官有朽粟。</p>
<p>　　《岭表录异》曰：偏核桃，出占卑国，肉不堪食。胡人多收其核，遗汉宫，以称珍异。其形薄而尖头，偏如雀嘴。破之，食其桃仁，味酷似新罗松子。性热，入药，分与北地桃仁尾。</p>
<p>　　《太清诸卉木方》曰：酒渍桃花而饮之，除百病，好容色。</p>
<p>　　《本草经》曰：枭桃在树，不落杀鬼。</p>
<p>　　《楚辞》曰：斩伐橘柚，列树苦桃。</p>
<p>　　夏侯孝若《梁田赋》曰：沉朱李，滥甘桃。</p>
<p>　　潘岳《闲居赋》曰：三桃表樱胡植叼，二柰乙奓白之色。</p>
<p>　　左思《吴都赋》曰：洪桃屈盘，丹桂灌丛。</p>
<p>　　曹毗《魏都赋》曰：紫梨朱柿，侯桃丹枣。(侯桃仁，山桃子，如胡麻子。)</p>
<p>　　《古歌辞》曰：桃生露井上，李树生桃旁，虫来食桃根，李树代桃僵。树木身相代，骨肉还相忘！</p>
<p>　　阮籍诗曰：嘉树下成蹊，东园桃与李。</p>
<p>　　宋子侯《董娇娆诗》曰：洛阳城东路，桃李生路旁。花花自相对，叶叶自相当。春风南北起，花叶自低昂。</p>
</div>
</div>
<div class="bookvmiddle">
<a href="/guwen/bookv_15817.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15819.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
