
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·刑法部·卷十_古诗文网
</title>
<meta content="○械《易·蒙卦》曰：利用刑人，用说桎梏。又《噬嗑》曰：初九，屦校灭趾，无咎。(校者，以木绞者也，即械也。校者取其通名也。)《传》曰：郤犨与长鱼矫争田，执而梏之，(梏，械也" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15495.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>刑法部·卷十</b></span>
<a href="javascript:PlayBookv(15495)" style="margin-left:5px;"><img alt="" height="16" id="speakerimgBookv15495" src="/img/speaker.png" width="16"/></a>
<span id="bookvPlay15495" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○械</p>
<p>　　《易·蒙卦》曰：利用刑人，用说桎梏。</p>
<p>　　又《噬嗑》曰：初九，屦校灭趾，无咎。(校者，以木绞者也，即械也。校者取其通名也。)</p>
<p>　　《传》曰：郤犨与长鱼矫争田，执而梏之，(梏，械也。)与其父母妻子同一辕。(系之本辕。)</p>
<p>　　又曰：宋华弱、乐辔少相狎，长相优，又相谤也。(优，调戏也。)子荡怒，以弓梏华弱于朝。(子荡，乐辔也。张弓以贯其颈，若械之在手，故曰梏。)平公见之，曰："司武而梏於朝，难以胜矣。"(司武，司马也。言其懦弱，不足以胜敌也。)</p>
<p>　　《说文》曰：梏，手械，所以告天；桎，足械，所以质地也。</p>
<p>　　《史记》曰：桓公乃佯为召管仲，欲甘心焉，实欲用之。鲍叔牙迎授管仲，及堂阜而脱之桎梏。</p>
<p>　　《汉书》曰：有罪当盗械者皆颂系。(应劭曰：智略令各有当。盗但颂系者，言见宽容，但处曹吏舍，不入监牢盗着也。恐亡，故着械，不谓盗窃乃械也。)</p>
<p>　　谢沈《后汉书》曰：赤眉入长安，时式侯恭以弟盆子为赤眉所尊，故自系。赤眉至，更始奔走，式侯从狱中参械出街中。(具狱门中。)</p>
<p>　　《魏略》曰：贾逵为丞相主簿。王欲征吴，逵谏之，王怒，付狱。狱吏以逵主簿，不即着械，逵曰："促我械。王且疑我在近职求缓于卿，将遣来察。"着械適讫而果遣视之。</p>
<p>　　《江表记》曰：孙策得太史慈，即敕破械，使沐浴，赐衣巾并设酒食。</p>
<p>　　《魏志》曰：田豫为汝南太守。先是，郡人侯音反，前太守收其党五百余人，皆当死。豫悉见慰喻，破械遣之。诸囚叩头愿效，即相报语，群贼解散。</p>
<p>　　《吴志》曰：陈表倾意待士，皆乐为用命。时有盗官物者，疑无难士施明。明壮悍，收考极毒，虽死不伏。廷尉以闻，权以表使自以意求其情实。表便破械沐浴，易其衣服，厚设酒食，欲以诱之，明乃首服。</p>
<p>　　《晋书》曰：范广为堂邑令丞。刘荣坐事当死，郡以付县。荣即县人，家有老母，至节，广辄暂还荣，亦如期而返。县堂为野火所及，荣脱械救火。事毕，还自着械。</p>
<p>　　又曰：并州刺史司马腾执诸胡于山东，卖充军实，将诣冀州。两胡一枷，石勒亦在中。</p>
<p>　　《载记》曰：符丕败，徐义为慕容永所获，械埋其足，将煞之。义诵《观世音经》，至夜，土开械脱，出于重禁之中，若有人脱之者。遂奔。</p>
<p>　　《后魏书》曰：孝文太和初，时法官及州郡县多为重枷，复以缒石悬于囚颈，伤肉至骨，勒以诬服，吏以为能。帝闻而伤之，乃制：非大逆有明证而不疑辞者，不得大枷。</p>
<p>　　又曰：宋翻为河南令，县旧有大枷，时人号曰〈弓〉(方结切)尾青。及翻为县主，吏请焚之，翻曰："且置南墙下，以待豪猾。"未几，有内监杨小驹诣县请事，辞色不逊，翻命取尾青以镇之，小驹既免，入诉于宣武。宣武大怒，敕河南尹推之，翻具自陈伏。诏曰："卿固违朝法，岂不欲作威以买名？"翻对曰："造具亦非臣。所以留者，非敢施于百姓，欲待凶暴之徒如驹者耳。"由是威振京师。</p>
<p>　　《三国典略》曰：东魏中尉宋游道限外授故选状词，渤海王怒而禁之。狱掾欲为之脱枷，游道不肯，曰："此王命所着，不可辄脱。"王闻而宥之。</p>
<p>　　《北齐书》曰：库狄迁封武章郡王，其子士文为贝州刺史，性孤直，其子啖啖官厨饼，枷於狱累日，杖之二百，步送还京。</p>
<p>　　萧子显《齐书》曰：戴僧静，会稽永兴人也。少有胆力，便弓马，於都载锦，为欧阳式所得，系兖州狱。太祖遣薛渊饷僧静酒食，以刀子置鱼肠中。僧静与吏饮，醉，以刀刻械，手自折锁，发屋而出，归太祖。</p>
<p>　　《后周书》曰：柳庆为雍州别驾，广陵王元欣魏之懿亲，其甥孟氏屡为凶横。或有告其盗牛，庆捕推得实，趣令就禁。孟氏殊无惧容，乃谓庆曰："今若加以桎梏，后复何以脱之？"欣亦遣使辩其无罪，孟氏由此益骄。庆於是大集僚吏，盛言孟氏依倚权戚侵虐之状，言毕，便令笞煞之。此后贵戚敛手，不敢侵暴。</p>
<p>　　《唐书》曰：酷吏来俊臣所作大枷凡有十号，一曰定百脉，二曰喘不得，三曰突地吼，四曰着即臣，五曰失魂胆，六曰实同反，七曰反是实，八曰死猪愁，九曰求即死，十曰求破家。又令寝处粪秽，备诸苦毒，自非身死，终不得出。</p>
<p>　　《山海经》曰：贰负之臣曰危，与贰负煞窫窳，帝乃梏之疏属之山，桎其右足，(桎，械也。)反缚两手与发，系之山上。(郭璞注曰：汉宣帝使人作上郡，发盘石石室，得一人，徒役被发，反缚，械一足。以问群臣，莫能知。刘子政案此对之，帝大惊，於是时人争学《山海经》也。)</p>
<p>　　又曰：大荒之中，有宋山者，有木生山上，名枫木，蚩尤所弃桎梏。</p>
<p>　　《异苑》曰：新野庾绍之少字道遐与南阳宋协中表之亲。桓玄时，庾为湘东太守，病亡。协以义熙中晨起，服茱萸酒。一小儿通云，庾湘东须臾便至，两脚着械，脱之而坐。</p>
<p>　　《孟子》曰：尽其道而死者，正命也。桎梏死者，非正命也。</p>
<p>　　《吕氏春秋》曰：齐有善相狗者，其邻畜之数年，不取鼠，以告相者。曰："此良狗也，志在獐豕鹿，不在鼠也。欲其鼠，则桎之。"其邻桎其后足，则狗取鼠矣。</p>
<p>　　《贾谊书》曰：纣作梏数千，睨诸侯之不谄己者而桎梏之。文王桎梏，囚于羑里，七年而后得免。及武王克殷，既定，令殷之民连梏而流之於河。民输梏者，以手撒之，弗敢败之，跪入之水，不敢投也。昔者文王拥此，故思爱文王，犹敬其梏，况其法教乎？</p>
<p>　　《风俗通》曰：延嘉中，京师长者皆着木屐，妇人始嫁，至作漆画五彩为系。谨案：党事始发，传诣黄门北寺，临时惶恐，不能信天任命，多有逃亡不就栲者，九族拘系。及所过历，长少妇女皆被桎梏，应木屐之象矣。</p>
<p>　　又曰：械，戒也，所以警戒，使为善也。桎，实也，言其下垂至地，然后吐情首实。</p>
<p>　　《语林》曰：嵇中散夜弹琴，忽有一鬼着械来，叹其手快，曰："君一弦不调。"中散与琴，调之，声更清婉。问姓名，不对，疑是蔡伯喈。伯喈将亡，亦被桎梏。</p>
<p>　　○拲(音拱)</p>
<p>　　《周礼·秋官上》曰：掌囚，掌守盗贼。凡囚者，上罪梏拲而桎，王之同族拲，有爵者桎，以待弊罪。(拲者，两手共入一木，王同姓及命上已上，虽有上罪，或拲或桎而己。弊，犹断也。)</p>
<p>　　《晋令》曰：死罪二械加拲手。</p>
<p>　　《赵书》曰：后石率精骑五千袭劭续。一战，生擒续於青丘，钳颈拲手，於襄国青阳城门顿头称囚。</p>
<p>　　○锁</p>
<p>　　《说文》曰：锒铛，锁也。</p>
<p>　　《汉书·食货志》曰：王莽为货，有诽诅者，郡国槛车铁锁传送长安锺官。</p>
<p>　　又《王莽传》曰：民犯钱，伍人相坐，没官为奴婢，其槛车儿女步，以铁锁银锁其颈，传至锺官，奴以千万数。</p>
<p>　　华峤《后汉书》曰：崔钧为西河太守，与袁绍起兵，董卓收钧父烈，下之郿狱，银铛。卓诛，烈得归长安也。</p>
<p>　　王隐《晋书》曰：石勒锁荀晞颈以为司马而反煞之。</p>
<p>　　《南史》曰：丹徒县令沈巑之以清廉抵罪，巑之，吴兴武康人，性疏直，在县自以清廉，不事左右，浸润日至，遂锁系尚方。叹曰："一见天子足矣。"上召问曰："复欲何陈？"答曰："臣坐清所以获罪。"上曰："清复何以获罪？"曰："尾馛承奉要人。"上曰："要人为谁？"巑之以手扶四面，指曰："此赤衣诸贤皆是。若臣得更鸣，必令清誉日至。"巑之虽危言，上亦不责。后知其无罪，重除丹徒令。</p>
<p>　　又曰：褚玠除山阴令，县人张次的、王休达等与诸猾吏贿赂通奸，全丁大户类多隐没。玠锁次的等，具状启台。宣帝手敕慰劳，并遣使助玠搜括，所出军人八百馀户。</p>
<p>　　《三国典略》曰：梁湘东王以鲍泉围湘州久不陷，使平南将军王僧辩代为都督，数泉十罪。舍人罗重欢帅□□三百与僧辩俱发，先令通泉曰："罗舍人被令送王竟陵来。"泉愕然，顾左右曰："得王竟陵助我，贼不足平。"俄而重懽先入，僧辩继之。泉方拂席而坐，僧辩曰："鲍郎，卿有罪，今旨令我锁卿，勿以故意相待。"罗重欢宣令，即锁之於床侧。泉举止自若，谓重欢曰："稽缓王师，甘授其罪，但恐后人更思鲍泉之愤耳。"僧辩意甚不平，泉乃为启自申，并谢淹迟之罪。湘东怒解，遂释之。</p>
<p>　　宋躬《孝子传》曰：缪斐字文雅，东海兰陵人。父忽得患，医药不给。斐昼夜叩头，不寝不食，气息将尽。至三更中，忽有二神引锁而至，求罢椿："尊府君昔经见侵，故有怒报。君至孝所感，昨为天曹所摄，锁银铛。"斐惊视，父己差。父云："吾病，恒见二人见持，向来忽不见。"斐乃具说。父曰："吾曾过五子胥庙，引二神象置地，当此是也。"</p>
<p>　　刘欣期《交州记》曰：居风山去郡四里，夷人从太守斐庠求市此山，云出金。既不许，寻有一妪行田，见金牛出食，斫得鼻锁长丈馀。后人往往见牛夜出，其色光耀数十里。</p>
<p>　　○钳</p>
<p>　　《说文》曰：钳，铁有所劫束也。钛胫钳也。(钛音递。)</p>
<p>　　《史记》曰：卫青，平阳人。其父为吏，与给事平阳侯家妾通，生青，为侯家人。少时归其父，使牧羊。先母之子皆奴畜之，不以为兄弟。青尝至众居室，有一钳徒相青曰："贵人也，官至封侯。"青叹曰："人奴。得无笞骂即足矣，安得封侯？"</p>
<p>　　《晋令》曰：徒着钳者，刑竟录输所送狱官。</p>
<p>　　《晋律》曰：钳重二斤，翘长一尺五寸。</p>
</div>
</div>
<div class="bookvmiddle">
<a href="/guwen/bookv_15494.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15496.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
