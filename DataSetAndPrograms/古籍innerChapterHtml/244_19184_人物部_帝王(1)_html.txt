
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·人物部·帝王(1)_古诗文网
</title>
<meta content="帝王（附后妃、太子、公主）天皇始称皇，伏羲始称帝，夏、商、周始称王。神农，母安登感天而生，始称天子。文王始称世子。秦始皇始尊父庄襄王为太上皇。周制称王妃为王后。秦称皇帝，遂称皇后。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19184.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>人物部·帝王(1)</b></span>
<a href="javascript:PlayBookv(19184)" style="margin-left:5px;"><img alt="" height="16" id="speakerimgBookv19184" src="/img/speaker.png" width="16"/></a>
<span id="bookvPlay19184" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　帝王（附后妃、太子、公主）</p>
<p>　　天皇始称皇，伏羲始称帝，夏、商、周始称王。神农，母安登感天而生，始称天子。文王始称世子。秦始皇始尊父庄襄王为太上皇。周制称王妃为王后。秦称皇帝，遂称皇后。汉武帝始尊祖母窦为太皇太后。魏称诸王母为太妃。晋元帝始称生母为皇太妃。</p>
<p>　　当（上宀下一）</p>
<p>　　《礼记》：天子当（上宀下一）而立。诸公东面，诸侯西面曰朝（上宀下一）。门屏间。</p>
<p>　　<strong>皇帝</strong></p>
<p>　　古或称皇或称帝。秦始皇自谓德过三王，功高五帝，乃更号曰皇帝。命曰制，令曰诏，自称曰朕。（古者称朕，上下共之。咎繇与帝言称朕；屈原曰“朕皇考”。至秦独以为尊。）</p>
<p>　　<strong>山呼</strong></p>
<p>　　汉武帝登嵩山，帝与左右吏卒咸闻呼万岁者三。后人袭之，遂名“山呼”。</p>
<p>　　<strong>大宝</strong></p>
<p>　　圣人之大宝曰位。何以守位，曰仁。</p>
<p>　　<strong>神器</strong></p>
<p>　　天下者，神明之器也。《王命论》曰：神器有命，不可以智力求。</p>
<p>　　<strong>龙飞</strong></p>
<p>　　新主登极曰龙飞，取《易经》“飞龙在天，利见大人”。盖干九五为君位，故云。《华林集》：“位以龙飞，文以虎变。”</p>
<p>　　<strong>虎拜</strong></p>
<p>　　群臣觐君曰虎拜。《诗经》：“虎拜稽首，天子万寿。”谓召穆公虎既拜，受王命之辞，而祝天子以万寿也。</p>
<p>　　<strong>县官</strong></p>
<p>　　《霍光传》称天子为县官。</p>
<p>　　<strong>华祝</strong></p>
<p>　　尧观于华，华封人曰：“嘻！请祝圣人多富、多寿、多男子”。</p>
<p>　　<strong>陛下</strong></p>
<p>　　陛，阶也。天子必有近臣，执兵器陈于陛侧，以戒不虞。谓之陛下者，群臣与天子言，不敢指斥天子，故呼在陛下者而告之，因卑达尊之义也。上书亦如之。</p>
<p>　　<strong>乘箓握符</strong></p>
<p>　　《东都赋》曰：“圣王握干符，阐坤珍，披皇图，稽帝文。”干符，赤伏符箓也。坤珍，洛书也。皇图，图谶也。帝文，天文也。</p>
<p>　　<strong>行在</strong></p>
<p>　　蔡邕《独断》谓天子以天下为家，车舆所至之处，皆曰行在。谓行幸之所在也。</p>
<p>　　<strong>天潢</strong></p>
<p>　　《曹固表》：“王孙公子，疏派天潢，宜亲宗室，强干弱枝。”</p>
<p>　　<strong>警跸</strong></p>
<p>　　唐太宗即位，数骑射，孙伏伽谏曰：“天子禁卫九重，出也警，入也跸。”警，戒肃也。跸，清道也。</p>
<p>　　<strong>璇宫椒房</strong></p>
<p>　　帝少昊母星娥处于璇宫，以椒涂壁，取其温和，以辟恶气。一曰取椒实繁衍之义。</p>
<p>　　黄帝立四妃，夏增三三，为九嫔；殷增三九，为二十七世妇；周增九九，为八十一御妻。魏明帝置淑妃，宋武帝置贵妃，隋炀帝置德妃，唐置贤妃，汉武帝置婕妤，汉元帝置昭仪，汉光武置贵人，晋武帝置才人。</p>
<p>　　<strong>前星</strong></p>
<p>　　《晋书·天文志》：“心三星，天王正位也。中星曰明堂，天子位。前星为太子，后星为庶子。”</p>
<p>　　<strong>少海</strong></p>
<p>　　《山海经》：“元皋之上，南望幼海。”注：幼海，即少海也。天子比大海，太子比少海。</p>
<p>　　<strong>青宫</strong></p>
<p>　　东明山有宫，青石为墙，门有银榜，以青石碧缕，题曰“天地长男之宫”。故太子名青宫，又曰东宫。</p>
<p>　　<strong>公主</strong></p>
<p>　　天子嫁女，不亲主婚，命同姓诸侯主之，故称公主。若诸侯，则自主之，故称翁主。娶公主者，曰尚。娶翁主者，曰承。</p>
<p>　　周始称公主，汉始称姊妹长公主，武帝始称姑太长公主，唐宪宗始称王女县主，睿宗始封女代国。秦以后始称尚主，舅姑下于妇。王始制坐受妇礼。魏始拜尚主者驸马。驸马都尉本汉武帝置，掌御马。</p>
<p>　　<strong>女官</strong></p>
<p>　　周始制女史，佐内治。汉制女官十四等，数百人。唐设六局、二十四司，官九十人，女史五十余人。</p>
<p>　　<strong>宗室</strong></p>
<p>　　周公始置中士奠世系。唐玄宗始诏李衢、林宝撰玉牒百十卷。宋真宗始崇皇属籍。</p>
<p>　　周始建宗盟，选宗中之长为正。唐宗室始期亲加皇属，外任不着姓。宋神宗始换授，始外官加姓，始诏宗室应举。</p>
<p>　　<strong>五行迭王</strong></p>
<p>　　太昊配木，以木德王天下，色尚青。炎帝配火，以火德王天下，色尚赤。黄帝配土，以土德王天下，色尚黄。少昊配金，以金德王天下，色尚白。颛顼配水，以水德王天下，色尚黑。</p>
<p>　　<strong>建元</strong></p>
<p>　　古者只有纪年，未有年号。汉武帝建元元年，后王年号盖始于此。帝王改元亦未曾有。秦惠文十四年更为元年，是为改元之始。黄帝始制国号加有字，汉加大字。汉文帝始制年号用一字，武帝始用二字。</p>
<p>　　<strong>国祚</strong></p>
<p>　　五帝：伏羲一百一十五年。神农一百四十年，传七世，共三百七十五年。黄帝一百年。少昊（皞）八十四年。颛顼七十八年，帝喾七十年。帝挚九年。帝尧七十二年。帝舜六十一年。</p>
<p>　　三王：夏禹十七世，共四百五十八年。商汤二十八世，共六百四十四年。周三十七世，共八百七十三年。</p>
<p>　　秦三世，共三十九年。</p>
<p>　　西汉十一世，共二百三十一年。东汉十四世，共一百九十六年。蜀汉二世，共四十四年。</p>
<p>　　晋四世，共五十二年。东晋十一世，共一百五年。前五代共一百六十九年。唐二十世，共二百九十年。后五代共五十六年。北宋九世，共一百六十八年。南宋九世，共一百五十五年。</p>
<p>　　元十世，共八十九年。</p>
<p>　　<strong>皇明国祚</strong></p>
<p>　　洪武三十一年，建文四年，永乐二十二年，洪熙一年，宣德十年，正统十四年，景泰八年，天顺八年，成化二十三年，弘治十八年，正德十六年，嘉靖四十五年，隆庆六年，万历四十八年，天启七年，崇祯十七年，共二百八十二年。历朝御讳太祖（元璋），惠宗（允炆），成祖（棣），仁宗（高炽），宣宗（瞻基），英宗（祁镇），景帝（祁钲），宪宗（见济），孝宗（佑樘），武宗（厚照），世宗（厚（火忽）），穆宗（载珖），神宗（翊钧），光宗（常洛），悊宗（由校），思宗（由检）。</p>
<p>　　<strong>前五代</strong></p>
<p>　　南朝宋刘裕八世，历六十年。齐萧道成七世，历二十三年。梁萧衍四世，历五十七年。后梁萧詧（昭明太子之子）三世，历三十三年。隋杨坚四世，历三十九年。北朝元魏拓跋珪十二世，历一百四十九年。西魏拓跋修四世，历二十四年。东魏拓跋善见一世，历十七年。北齐高洋（魏丞相高欢之子）五世，历二十九年。后周宇文觉（魏冢宰宇文泰之子）五世，历二十六年。</p>
<p>　　<strong>后五代</strong></p>
<p>　　梁朱温二世，历十七年。后唐李存勖（本姓朱邪氏，沙陀人，先世事唐，赐姓李）四世，历十四年。后晋石敬塘二世，历十一年。后汉刘暠初名知远，三世，历四年。北汉刘崇，高祖之弟四世，历三十年。后周郭威，邢州人，传内侄柴荣，三世，历十年。</p>
<p>　　<strong>“五胡乱华”</strong></p>
<p>　　汉刘渊，匈奴人也；后赵石勒，武乡羯人也；后秦姚弋仲，赤亭羌人也；前秦苻洪，氐人也；后燕慕容垂，鲜卑人也。总曰“五胡乱华”。</p>
<p>　　蜀汉之继东汉，非特名义而已，实炎祚之正统也。按《异苑》记：蜀有火井，汉室之盛则赫炽。桓灵之际火势渐微，孔明窥而复盛。至景曜元年，人以烛投之而灭，其年蜀并于魏，是亦一征也。</p>
</div>
</div>
<div class="bookvmiddle">
<a href="/guwen/bookv_19183.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19185.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
