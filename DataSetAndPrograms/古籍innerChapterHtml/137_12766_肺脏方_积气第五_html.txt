
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·肺脏方·积气第五_古诗文网
</title>
<meta content="（论二首 方五十一首 灸法二十四首）论曰∶七气者，寒气、热气、怒气、恚气、喜气、忧气、愁气。凡七种气积聚坚大如杯，若积在心下腹中，疾痛不能饮食，时来时去，每发欲死如有祸祟，皆七气所" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12766.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>肺脏方·积气第五</b></span>
<a href="javascript:PlayBookv(12766)" style="margin-left:5px;"><img alt="" height="16" id="speakerimgBookv12766" src="/img/speaker.png" width="16"/></a>
<span id="bookvPlay12766" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（论二首 方五十一首 灸法二十四首）</span></p>
<p>　　论曰∶七气者，寒气、热气、怒气、恚气、喜气、忧气、愁气。凡七种气积聚坚大如杯，若积在心下腹中，疾痛不能饮食，时来时去，每发欲死如有祸祟，皆七气所生。寒气即呕逆恶心。热气即说物不竟而迫。怒气即上气不可忍，热痛上抢心，短气欲死不得息。恚气即积聚在心下不得饮食。喜气即不可疾行，不能久立。忧气即不可剧作，暮卧不安。愁气即喜忘不识人语，置物四方还取不得，去处若闻，急即四肢浮肿，手足筋挛，捉不能举如得病。</p>
<p>　　<strong>此七气丸<br/></strong>　　乌头 大黄（各七分） 紫菀 半夏 前胡 细辛 丹参 茯苓 川芎 桃仁（胡洽作杏仁） 菖蒲（一作芍药） 石膏 吴茱萸 桂心 桔梗（各三分） 人参 甘草 防葵（各一两）干姜 川 ？</p>
<p>　　上二十味为末，蜜丸如梧子大，酒服三丸，日三。加至十丸。一方去半夏加甘遂三分（胡洽无丹参、甘草。）</p>
<p>　　<strong>七气丸<br/></strong>　　主七气。七气者，寒气、热气、怒气、恚气、喜气、忧气、愁气，此之为病皆生积聚，坚牢如杯，心腹绞痛，不能饮食，时去时来，发则欲死。凡寒气状吐逆心满。热气状恍惚眩冒失精。怒气状不可当，热痛上荡心，短气欲绝不得息。恚气状，积聚心满，不得食饮。喜气状，不可疾行久立。忧气状，不可苦作，卧不安席。愁气状，平故如怒喜忘，四肢浮肿不得举止。亦治产后中风余疾方。</p>
<p>　　大黄（二两半） 人参 半夏 吴萸 柴胡 干姜 细辛 桔梗 菖蒲（各二分） 茯苓 川芎 甘草 川椒（一用桂心） 石膏 桃仁（各三分）</p>
<p>　　上十五味为末，蜜丸如梧子大，每服酒下三丸，日三服。渐加至十丸（《翼方》无茯苓、川芎、甘草、石膏、桃仁。）</p>
<p>　　<strong>七气汤<br/></strong>　　<strong>治寒气、热气、忧气、劳气、愁气或饮食为膈气，或劳气内伤，五脏不调，气衰少力方。</strong></p>
<p>　　干姜 黄芩 浓朴（深师作桂心） 半夏 甘草 地黄 芍药 栝蒌根（深师作橘皮，各一两） 川椒（三两，深师作桔梗） 枳实（五枚） 人参（一两） 吴萸（五合）</p>
<p>　　上十二味 咀，以水一斗，煮取三升，分三服，日三。</p>
<p>　　<strong>又方</strong> 治虚冷上气、劳气等方。</p>
<p>　　半夏（一升） 人参 生姜 桂心 甘草（各一两）</p>
<p>　　上五味 咀，以水一斗，煮取三升，分三服，日二。</p>
<p>　<strong>　五膈丸<br/></strong>　　<strong>治忧膈、食膈、饮膈、气膈、劳膈五病，同主咸以忧、恚、思、虑、饮食得之，若冷食及生菜便发。其病苦心满，不得气息，引背痛如刺之状，食则心下坚大如粉絮，大痛欲吐，吐即瘥。饮食不得下，甚者及手足冷，上气咳逆喘息短气方。</strong></p>
<p>　　麦冬 甘草（各五两） 人参（四两） 川椒 远志 桂心 细辛（各三两） 附子（一两半）干姜（二两）</p>
<p>　　上九味为末蜜丸，微使淖，先食含如弹丸一枚，细细咽之。喉中胸中当热，药力稍尽，复含一丸，日三夜二。服药十日愈。（《延年方》云∶若不能含者，可分一大丸作十小丸尽服之。夏月宜增麦冬、甘草、人参。胡洽云∶亦可作梧子大十丸酒服之。《经心录》以吴萸代桂心，酒下如梧子五丸，空腹服之。治寒冷则心痛，咽中有物，吐之不出，咽之不下，食饮少者治结气冷症积在胁下，香港脚上入小腹，腹中胀满百病方∶</p>
<p>　　大蒜去心皮三升，捣令极熟，以水三升和令调，绞取汁更捣，余滓令熟，更以水三升和令调，绞取汁更捣，余滓令熟，更以水三升和令调，绞取汁合得九升，所得滓可桃颗大，弃之。以微火煎取三升，下牛乳三升，合煮取三升，旦起空腹一顿温服令尽，至申时食，三日服一剂，三十日服十剂止。</p>
<p>　　<strong>大蒜煎<br/>　　治疝瘕积聚，冷癖痰饮，心腹胀满，上气咳嗽刺风，风癫偏风，半身不遂，腰疼膝冷，气息痞塞百病方。</strong></p>
<p>　　蒜（六斤四两去皮切，水四斗，煮取一斗去滓） 酥（一升纳蒜汁中） 牛乳（二升） 荜茇 胡椒 干姜（各三两） 石蜜 阿魏 戎盐（各二两） 石菖蒲 木香（各一两） 干蒲桃（四两）</p>
<p>　　上十二味为末，纳蒜汁中，以铜器微火煎，取一斗，空腹酒下一两，五日以上稍加至三两，二十日觉四体安和，更加至六两。此治一切冷气甚良。</p>
<p>　<strong>　桔梗破气丸<br/>　　治气上下痞塞不能息方。</strong></p>
<p>　　桔梗 橘皮 干姜 浓朴 枳实 细辛 葶苈（各三分） 吴萸 白术（各六分） 胡椒 川椒 乌头（各二分） 荜茇（十分） 人参 桂心 附子 茯苓 前胡 防葵 川芎（各五分）甘草 ？</p>
<p>　　上二十四味为末，蜜丸如梧子大，每服酒下十丸，日三。有热者，空腹服之。</p>
<p>　　<strong>槟榔汤<br/>　　治气实苦积聚不得食息方。</strong></p>
<p>　　槟榔（三七枚） 附子（一枚） 半夏（一升） 细辛（一两） 生姜（八两） 大黄 紫菀柴 胡（ ？</p>
<p>　　上十二味 咀，以水一斗，煮取三升，分三服，相去如人行十里久。若有症结坚实如石，加鳖甲二两，防葵二两，气上加桑皮切二升，枳实、浓朴各二两，消息气力强弱，进二剂后，隔十日，更服前桔梗破气丸。</p>
<p>　　<strong>治积年患气，发作有时，心腹绞痛，忽然气绝，腹中坚实，医所不治，复谓是蛊方∶</strong></p>
<p>　　槟榔（大者四七枚） 附子（一枚） 半夏（一升） 柴胡（三两） 生姜（八两） 橘皮 甘草桂心 当归 枳实（各二两）</p>
<p>　　上十味 咀，以水一斗，煮取三升，分三服，五日一剂，服三剂，永除根本。</p>
<p>　　<strong>半夏汤<br/></strong>　　治逆气心腹满，气上冲胸胁痛，寒冷，心腹痛，呕逆及吐不下食，忧气结聚？</p>
<p>　　半夏（一升） 生姜 桂心（各五两） 橘皮（四两）</p>
<p>　　上四味 咀，以水七升，煮取三升，分四服，日三夜一。人强者作三服。亦治霍乱后，吐逆腹痛。</p>
<p>　　<strong>贝母汤<br/>　　治上气咽喉窒塞，短气不得卧，腰背痛，胸满不得食，面色萎黄方。</strong></p>
<p>　　贝母（一两） 生姜（五两） 桂心 麻黄 石膏 甘草（各三两） 杏仁（三十枚） 半夏（三合）</p>
<p>　　上八味 咀，以水一斗，煮取三升，分三服，日三。</p>
<p>　　<strong>麻黄汤<br/>　　治上气脉浮，咳逆，喉中水鸡声，喘息不通，呼吸欲死方。</strong></p>
<p>　　麻黄（八两） 甘草（四两） 大枣（三十枚） 射干（如博棋子二枚）</p>
<p>　　上四味 咀，以井华水一斗，煮麻黄三沸，去沫纳药，煮取四升，分四服，日三夜一</p>
<p>　　<strong>奔气汤<br/></strong>　　<strong>治大气上奔胸膈中，诸病发时，迫满短气不得卧。剧者便 欲死，腹中冷湿气，肠鸣相逐成结气方。</strong></p>
<p>　　生姜（一斤） 半夏 吴萸（各一升） 桂心（五两） 人参 甘草（各二两）</p>
<p>　　上六味 咀，以水一斗，煮取三升，分四服。</p>
<p>　　<strong>枳实汤<br/>　　下气治胸中满闷方。</strong></p>
<p>　　枳实（三枚） 附子（二枚） 大枣（十四枚） 半夏（五两） 人参 甘草 白术 干姜 浓朴（各二两）</p>
<p>　　上九味 咀，以水七升，煮取二升半，每服八合，日三。</p>
<p>　　<strong>下气汤<br/>　　治气满腹胀方。</strong></p>
<p>　　半夏（一升） 生姜（一斤） 人参（一两半） 橘皮（三两）</p>
<p>　　上四味 咀，以水七升，煮取三升，去滓，分三服。日三。（一方无人参，只三味。</p>
<p>　　<strong>治气两胁满急风冷方∶</strong></p>
<p>　　杏仁 茯苓 防葵（各八分） 吴茱萸 橘皮 桂心 防风 泽泻（各五分） 白术 射干 芍药 苏子 桔梗 枳实（各六分）</p>
<p>　　上十四味为末，蜜丸如梧子大，酒服十丸，日二，加至三十丸。</p>
<p>　<strong>　黎勒丸<br/>　　治气满闭塞，不能食喘息方。</strong></p>
<p>　　诃黎勒十枚为末，蜜丸如梧子大，食后服三丸，不忌。得利即止。</p>
<p>　<strong>　治上气咳逆方∶</strong></p>
<p>　　苏子（一升） 五味子（五合） 麻黄 细辛 紫菀 人参 黄芩 甘草（各二两） 桂心 当归（各一两） 生姜（五两） 姜夏（三两）</p>
<p>　　上十二味 咀，以水一斗，煮取三升，分三服。</p>
<p>　　<strong>治气上不得卧神秘方∶</strong></p>
<p>　　橘皮 生姜 紫苏 人参 五味子（各五两，一方作桔梗）</p>
<p>　　上五味 咀，以水七升，煮取三升，分三服。</p>
<p>　<strong>　治热发气上冲不得息，欲死不得卧方∶</strong></p>
<p>　　桂心（半两） 白石英 麦冬 枳实 白藓皮 贝母 茯神 槟榔仁 天冬（各二两半）车前子（一两） 人参 前胡 橘皮 白薇 杏仁（各一两半） 郁李仁（三两） 桃仁（五分）</p>
<p>　　上十七味为末，蜜丸如梧子大，以竹叶饮服十丸，日三，加至三十丸。</p>
<p><strong>　　竹叶饮子<br/></strong>　　竹叶 苏子（各一升） 紫菀 白前（各二两） 百部 甘草 生姜（各三两）</p>
<p>　　上七味 咀，以水八升，煮取三升，温服下前丸，药尽更合。</p>
<p>　　<strong>人参汤<br/>　　安食下气，理胸胁并治客热方。</strong></p>
<p>　　人参 麦冬 干姜 当归 茯苓 甘草 五味子 黄 芍药 枳实（各一两） 桂心（三两） 半夏（一升） 大枣（十五枚）</p>
<p>　　上十三味 咀，以水九升，煮取三升，去滓，每服九合，从旦至晡，令尽。皆热服，慎勿冷。</p>
<p>　<strong>　海藻橘皮丸<br/></strong>　　<strong>下气治风虚支满，膀胱虚冷，气上冲肺息奔，令咽喉气闷往来方。</strong></p>
<p>　　海藻 橘皮 白前（各三分） 杏仁 茯苓 芍药 桂心（各五分） 苏子（五合） 枣肉 桑白皮 昆布（各二两） 吴萸 人参 白术 葶苈（各一两）</p>
<p>　　上十五味为末，蜜丸如梧子大，饮服十丸，日二，加至十五丸，以小便利为度。</p>
<p>　　<strong>治气上方∶</strong> 砂 细辛 牛膝（等分）</p>
<p>　　上三味为末，气发酒服方寸匕，后三日忌酒，余禁如药法。</p>
<p>　<strong>　治上气方∶</strong></p>
<p>　　上酥（一升） 独头蒜（五颗）</p>
<p>　　上二味先以酥煎蒜，蒜黄出之，用生姜汁一合，共煎令熟，空腹温服一方寸匕。</p>
<p>　　<strong>治上气呕吐方∶</strong></p>
<p>　　芥子二升为末蜜丸，寅时以井花水服如梧子七丸，日二。亦可作散，空腹服之。及可酒浸服并治脐下绞痛。</p>
<p>　　<strong>治劳气方∶</strong></p>
<p>　　小芥子三升捣末，绢袋盛酒三斗浸，密封七日，去滓，温服半升，渐至一升半，得力更合，忌如药法。</p>
<p>　　<strong>治上气三十年不瘥方∶</strong></p>
<p>　　大枣 杏仁（各百枚） 豉（一百二十粒） 川椒（二百粒）</p>
<p>　　上四味先捣杏仁、豉令熟，后纳枣、椒更捣，为丸如枣核大，含稍稍咽之，日三夜一。</p>
<p>　<strong>　治积年上气不瘥垂死者方∶</strong></p>
<p>　　莨菪子（熬令色变） 熟羊肝（薄切曝干）</p>
<p>　　上二味各捣等分，以七月七日神醋拌令相着，夜勿食，空腹服二方寸匕，须臾拾针，两食间以冷浆白粥二匕止之，隔日一服，永瘥。四十日内，得煮饭汁作芜菁羹食之，以外一切禁断。</p>
<p>　　<strong>下气方∶ </strong></p>
<p>　　生姜（五两） 小麦（一升）</p>
<p>　　上二味以水三升，煮取一升，顿服。</p>
<p>　　<strong>又方</strong> 大枣（十四枚） 紫苏茎叶（切一升）</p>
<p>　　上二味以酒三升，煮取一升半，分再服，水煮亦得。一方加橘皮半两。（《肘后》无枣用治气方∶</p>
<p>　　桃皮二斤，去黄者 咀，以水五升，煮取三升，每服一升，瘥止。</p>
<p><strong>　　又方</strong> 驴脂二合，酒服，日二，瘥止。</p>
<p>　　<strong>又方</strong> 黄牛乳二升，煎取一升，和生乳一升，空腹服之，日二。</p>
<p>　　<strong>又方</strong> 驴乳初服三合，三日后服五合，后至七合，七日后至一升。忌葵菜、猪鱼油等又方 尿，空腹服，百日即止。治一切病。</p>
<p>　　<strong>又方</strong> 乌牛尿，空腹服，日再，至三升止。</p>
<p>　　<strong>补气虚逆方∶ </strong></p>
<p>　　大枣（三升） 甘皮（去脉 十具） 干姜（二两） 地黄（八两）</p>
<p>　　上四味治，下筛，酒四升渍枣三宿，漉出枣取酒为炊汁，将枣纳甑中微火蒸，令枣膏入釜中酒里，煎酒令至二升许，候枣只存皮核乃止火贮器中，将前散及热下搅令调，大略与糖相似，酒服二合，日再。此方非只补气，亦通治一切短气，并形骸羸瘦神良。</p>
<p>　　<strong>大补气方∶</strong></p>
<p>　　地黄（五两） 秦椒 甘草（各一两） 骨皮 干姜 昆布（各四两） 白术 桂心 人参浓朴 海藻（各三两） 羊肾（一具去膏） 羊肚（一具去膏治如食法）</p>
<p>　　上十三味治，下筛，纳羊肚中，合肾缝塞肚口，蒸极熟为度，乘热，木臼合捣取肚、肾与药为一处，曝干更捣为散，酒服方寸匕，日二。</p>
<p>　　<strong>白石英散<br/>　　明目利小便，治气及补五劳七伤，无所不治方。</strong></p>
<p>　　炼成白石英十两（白石英无多少，以锤子砧上细硗向明，选去靥翳、色暗黑黄赤者，惟取白净者为佳，捣筛瓷器中，研令极细熟，以生绢袋于铜器中，水飞如作粉法，如此三度，研讫澄之，渐渐去水，水尽至石英曝干，看中有粗恶不净者，去之。堪用者更研使熟，白绢袋盛着瓷器中，以瓷碗盖之，于三斗米下蒸之，以饭熟讫出，取悬之使干，更于瓷器中，研之为成） 石斛 苁蓉（各六分） 泽泻 茯苓 橘皮（各一两） 菟丝子（三两）</p>
<p>　　上七味治，下筛，总于瓷器中研令相得，重筛，酒服方寸匕，日二，不得过服。慎猪、鱼、鹅、鸭、蒜、冷、醋、滑。</p>
<p>　　<strong>白石英丸<br/>　　补养肺气方。</strong></p>
<p>　　白石英 阳起石 磁石 菟丝子 苁蓉 地黄（各二两半） 栝蒌根 石斛 白术 五味子？</p>
<p>　　上十五味为末，蜜丸如梧子大，酒下十五丸，加至三十丸，日二服。</p>
<p>　　<strong>补伤散<br/></strong>　　<strong>治肺伤善泄咳，善惊恐，不能动筋，不可远行，膝不可久立，汗出鼻干，少气喜悲，心下急痛，痛引胸中，卧不安席，忽忽喜梦，寒热小便赤黄，目不能远视，唾血方。</strong></p>
<p>　　天冬（一升） 防风 泽泻 人参 阿胶（各一两半） 栝蒌根 前胡 芍药 石膏 干姜 大豆卷（各二两） 紫菀 白蔹（各一两） 桂心 白术（各四两） 地黄 甘草 山药 当归（各二两半）</p>
<p>　　上十九味治，下筛，食前酒服方寸匕，日三。</p>
<p>　　<strong>理气丸<br/>　　治气不足方。</strong></p>
<p>　　杏仁 桂心（各一两） 干姜 益智仁（各二两）</p>
<p>　　上四味为末，蜜丸如梧子大，未食服三丸，以知为度。</p>
<p>　　<strong>治冷气短气方∶</strong></p>
<p>　　蜀椒五两绢袋盛，酒一斗，浸二七日，服之，任意多少。</p>
<p>　<strong>　治读诵劳极疲乏困顿方∶</strong></p>
<p>　　酥 油 酒 糖 白蜜（各二升）</p>
<p>　　合铜器中，微火煎二十沸，下之，为准七日七夜服之令尽。宜慎生冷。</p>
<p>　<strong>　又方</strong> 人参 甘草 茯苓 当归（各二两） 川芎 芍药 地黄 黄 骨皮（各三两）</p>
<p>　　大枣（二十枚）</p>
<p>　　上十味 咀，以水一斗，煮取三升，分三服。（一方用桂心三两。）</p>
<p>　<strong>　治卒短气方∶</strong></p>
<p>　　捣韭汁服一升，立瘥。（《肘后方》治卒上气喘息便欲死。）</p>
<p>　　<strong>治乏气方∶</strong></p>
<p>　　生姜 枸杞叶（各二两）</p>
<p>　　上二味 咀，以水三升，煮取一升，顿服。</p>
<p>　　<strong>治少年房多短气方∶</strong></p>
<p>　　豉（七合） 栀子（十四枚）</p>
<p>　　上二味以水二升，煮豉取一升半，去豉纳栀，煮取八合，服半升，不瘥更服。</p>
<p>　<strong>　灸法<br/></strong>　　凡上气冷发腹中雷鸣转叫，呕逆不食，灸太冲不限壮数。从痛至不痛，从不痛至痛止。</p>
<p>　　上气厥逆，灸胸堂百壮，穴在两乳间。</p>
<p>　　胸膈中气，灸阙输随年壮。（扁鹊云∶第四椎下，两旁各一寸半，名阙输。）</p>
<p>　　心腹诸病，坚满烦痛，忧思结气，寒冷霍乱，心痛吐下，食不消，肠鸣泄利，灸太仓百壮。（太仓穴，一名胃募，在心下四寸，乃胃脘下一寸是。）</p>
<p>　　结气囊裹，针药所不及，灸肓募，随年壮。肓募二穴从乳头斜度至脐中屈出半，从乳下行度头是穴。</p>
<p>　　下气，灸肺俞百壮。又灸太冲五十壮。</p>
<p>　　凡脐下绞痛，流入阴中，发作无时，此冷气，灸关元百壮，穴在脐下三寸。</p>
<p>　　短气不得语，灸天井百壮，穴在肘后两筋间。又灸大椎，随年壮。又灸肺俞百壮。又灸肝俞百壮。又灸尺泽百壮。又灸小指第四指间交脉上七壮。又灸手十指头合十壮。</p>
<p>　　少年房多短气，灸鸠尾头五十壮。又盐灸脐孔中二七壮。</p>
<p>　　乏气，灸第五椎下，随年壮。</p>
<p>　　论曰∶凡卒厥逆上气，气攻两胁，心下痛满，奄奄欲绝，此为奔豚气。即急作汤以浸两手足，数数易之。</p>
<p>　　奔豚，灸气海百壮，穴在脐下一寸半。又灸关元百壮，穴在脐下三寸。</p>
<p>　　奔豚，灸期门百壮，穴直两乳下第二肋端旁一寸五分。 奔豚腹肿，灸章门百壮，章门一名长平。穴在大横外直脐季肋端。 奔豚抢心不得息，灸中极五十壮。中极一名玉泉，穴？</p>
<p>　　奔豚上下腹中与腰相引痛，灸中府百壮，穴在乳上三肋间。</p>
<p>　　奔豚上下，灸四满二七壮，穴挟丹田两旁，相去三寸，即心下八寸，脐下横纹是也。</p>
</div>
</div>
<div class="bookvmiddle">
<a href="/guwen/bookv_12765.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12767.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
