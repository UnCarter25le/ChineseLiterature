
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
扬子法言·问明卷第六_古诗文网
</title>
<meta content="或问“明”。曰：“微。”或曰：“微何如其明也？”曰：“微而见之，明其悖乎！”聪明其至矣乎？不聪，实无耳也；不明，实无目也。“敢问大聪明。”曰：“眩眩乎，惟天为聪，惟天为明。夫能高其" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19879.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>问明卷第六</b></span>
<a href="javascript:PlayBookv(19879)" style="margin-left:5px;"><img alt="" height="16" id="speakerimgBookv19879" src="/img/speaker.png" width="16"/></a>
<span id="bookvPlay19879" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%89%ac%e9%9b%84">扬雄</a></p>
<div class="contson">
<p>　　或问“明”。曰：“微。”或曰：“微何如其明也？”曰：“微而见之，明其悖乎！”聪明其至矣乎？不聪，实无耳也；不明，实无目也。“敢问大聪明。”曰：“眩眩乎，惟天为聪，惟天为明。夫能高其目而下其耳者，匪天也夫？”或问：“小每知之，可谓师乎？”曰：“是何师与？是何师与？天下小事为不少矣，每知之，是谓师乎？师之贵也，知大知也。小知之师亦贱矣。”孟子疾过我门而不入我室。或曰：“亦有疾乎？”曰：“摭我华而不食我实。”或谓“仲尼事弥其年，盖天劳诸，病矣夫？”曰：“天非独劳仲尼，亦自劳也。天病乎哉？天乐天，圣乐圣。”或问：“鸟有凤，兽有麟，鸟、兽皆可凤、麟乎？”曰：“群鸟之于凤也，群兽之于麟也，形性。岂群人之于圣乎？”或曰：“甚矣！圣道无益于庸也。圣读而庸行，盍去诸？”曰：“甚矣！子之不达也。圣读而庸行，犹有闻焉。去之，抏也。抏秦者，非斯乎？投诸火。”或问：“人何尚？”曰：“尚智。”曰：“多以智杀身者，何其尚？”曰：“昔乎皋陶以其智为帝谟，杀身者远矣！箕子以其智为武王陈《洪范》，杀身者远矣！”仲尼，圣人也，或者劣诸子贡，子贡辞而精之，然后廓如也。於戏！观书者违子贡，虽多亦何以为？盛哉！成汤丕承也，文王渊懿也。或问“丕承”。曰：“由小至大，不亦丕乎？革夏以天，不亦承乎？”“渊懿”。曰：“重《易》六爻，不亦渊乎？浸以光大，不亦懿乎？”或问“命”。曰：“命者，天之命也，非人为也。人为不为命。”“请问人为。”曰：“可以存亡，可以死生，非命也。命不可避也。”或曰：“颜氏之子，冉氏之孙。”曰：“以其无避也。若立岩墙之下，动而征病，行而招死，命乎！命乎！”吉人凶其吉，凶人吉其凶。</p>
<p>　　辰乎辰！曷来之迟，去之速也，君子兢诸。</p>
<p>　　謣言败俗，謣好败则，姑息败德。君子谨于言，慎于好，亟于时。吾不见震风之能动聋聩也。</p>
<p>或　　问“君子”。“在治曰若凤，在乱曰若凤。”或人不谕。曰：“未之思矣！”曰：“治则见，乱则隐。鸿飞冥冥，弋人何篡焉。鹪明遴集，食其洁者矣！凤鸟跄跄，匪尧之庭。”亨龙潜升，其贞利乎？或曰：“龙何如可以贞利而亨。”曰：“时未可而潜，不亦贞乎？时可而升，不亦利乎？潜升在己，用之以时，不亦亨乎。”或问“活身”。曰：“明哲。”或曰：“童蒙则活，何乃明哲乎？”曰：“君子所贵，亦越用明保慎其身也。如庸行翳路，冲冲而活，君子不贵也。”楚两龚之洁，其清矣乎！蜀庄沈冥。蜀庄之才之珍也，不作苟见，不治苟得，久幽而不改其操。虽随、和何以加诸？举兹以旃，不亦珍乎？吾珍庄也，居难为也。不慕由，即夷矣。何毚欲之有？或问：“尧将让天下于许由，由耻。有诸？”曰：“好大者为之也。顾由无求于世而已矣！允喆尧儃舜之重，则不轻于由矣。好大累克，巢父洒耳，不亦宜乎？灵场之威，宜夜矣乎！”朱鸟翾翾，归其肆矣。或曰：“奚取于朱鸟哉？”曰：“时来则来，时往则往，能来能往者，朱鸟之谓与？”或问：“韩非作《说难》之书而卒死乎说难，敢问何反也？”曰：“说难盖其所以死乎？”曰：“何也？”曰：“君子以礼动，以义止，合则进，否则退，确乎不忧其不合也。夫说人而忧其不合，则亦无所不至矣！”或曰：“说之不合，非忧邪？”曰：“说不由道，忧也；由道而不合，非忧也。”或问“哲”。曰：“旁明厥思。”问“行”。曰：“旁通厥德。”</p>
</div>
</div>
<div class="bookvmiddle">
<a href="/guwen/bookv_19878.aspx">上一章</a>
<a href="/guwen/book_269.aspx" style="border:0px;line-height:27px; height:27px;">目录</a>
<a href="/guwen/bookv_19880.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
