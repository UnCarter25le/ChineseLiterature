
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·百卉部·卷六_古诗文网
</title>
<meta content="○芙蕖《尔雅》曰：荷，扶蕖。(别名芙蓉，江南呼荷。)其茎茄，其叶蕸，蒲熬蔤，(茎下白蒻在泥中者。)其华菡萏，其实莲，其根藕，其中的，(莲中子也。)的中薏。(中心苦者也。薏音亿。)《" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15850.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>百卉部·卷六</b></span>
<a href="javascript:PlayBookv(15850)" style="margin-left:5px;"><img alt="" height="16" id="speakerimgBookv15850" src="/img/speaker.png" width="16"/></a>
<span id="bookvPlay15850" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○芙蕖</p>
<p>　　《尔雅》曰：荷，扶蕖。(别名芙蓉，江南呼荷。)其茎茄，其叶蕸，蒲熬蔤，(茎下白蒻在泥中者。)其华菡萏，其实莲，其根藕，其中的，(莲中子也。)的中薏。(中心苦者也。薏音亿。)</p>
<p>　　《广雅》曰：苷萏，芙蓉。</p>
<p>　　《周书》曰：鱼龙成则薮泽竭，即莲藕掘。</p>
<p>　　《毛诗·泽陂》曰：彼泽之陂，有蒲与荷。(荷，芙蕖也。)</p>
<p>　　又《山有扶苏》曰：山有扶苏，隰有荷华。(荷华，扶蕖也。)</p>
<p>　　《毛诗义疏》曰：芙蕖，茎为荷。其华未发为菡萏，已发为芙蕖。其实莲，莲青皮，里白子为的，的有青，长三分，如钩，为薏，语曰："苦如薏"也。的，五月中生，生啖脆。其秋表皮黑，的成食，或可磨以为饭，轻身益气，令人强健。幽、荆、杨、豫取备饥年。其根为藕，幽州人谓之光，为光如牛角。</p>
<p>　　谢承《后汉书》曰：郑敬为新迁功曹，常与同郡邓敬因折芰为坐，以荷献肉，瓠瓢盈酒，言谈弥日。</p>
<p>　　《宋书》曰：臧质说南郡王义宣反，兵败，无所归，乃入南湖。逃窜无食，摘莲啖之。追兵至，窘急，以荷复头，自沉於水，惟出鼻。军主郑俱儿望见，射之中心，兵刃乱至，肠胃带萦水草。</p>
<p>　　沉约《宋书》曰：文帝玄嘉二十一年，天泉池、乐游苑池、玄团池生莲同榦。</p>
<p>　　《宋起居注》曰：泰始二年，嘉莲一诗，骈花实，合跗同茎，生豫州鳢湖。</p>
<p>　　《宋记》曰：文帝玄嘉年，莲生建康额担湖，一茎两华。</p>
<p>　　《齐书》曰：涪陵王凿金莲花以贴地，令潘妃行其上，曰此步步出芙蓉。</p>
<p>　　《三国典略》曰：齐师伐梁，梁以粮运不继，调市人馈军建康，令孔奂以麦屑为饭，用荷叶裹之。一兽之间，得数万裹。</p>
<p>　　又曰：梁江从简，光禄大夫革之子也。颇有才学，年十七，为《彩荷调》以刺何敬容，其文曰："欲持荷作柱，荷弱不胜梁；欲持荷作镜，荷暗本无光。"敬容弗觉，惟惟嗟其工。</p>
<p>　　《管子》曰：五沃之土生莲。</p>
<p>　　《王子年拾遗记》曰：汉昭帝游柳池，有芙蓉，紫色，大如斗。花叶柔甘可食，芬气闻十里之内，莲实如珠。</p>
<p>　　郭子横《洞冥记》曰：北及玄坂，去崆峒十七万里，日月不至。其地自明。有紫河万里，流珠千丈，中有寒荷，霜下方香茂。</p>
<p>　　《抱朴子》曰：千岁神色，巢於莲叶之上。</p>
<p>　　《万岁历》曰：齐太和二年，乌程县阁下生莲华。</p>
<p>　　顾启期《卤载记》曰：娄门东南有华墽陂，中生千叶莲花。其荷尾，菡蓞色白，岂佛经所载者乎？</p>
<p>　　《古今注》曰：芙蓉，一名荷花，生池泽中，一名泽芝，一名水花。色有赤、白、紫、青、黄，惟红白二色苦多。华大者至百叶。</p>
<p>　　《华山记》曰：山顶有池，池中生千叶莲华，服之羽化，因孟山。</p>
<p>　　《诸草木方》曰：七月七日，彩莲华七分；八月八日，彩粱赠八分；九月九日，彩莲实九分。阴乾，下蔙服方寸匕，令人不老。</p>
<p>　　《真人关尹传》曰：老子语喜："天崖之渊，真人所游，各各坐莲华之上，一华殁ǘ十丈。"</p>
<p>　　《说文》曰：茄，芙蕖茎也。荷，芙蕖实也。蓉，芙蕖本也。</p>
<p>　　《搜神记》曰：王敦在武昌，铃下仪仗生莲华，五六日而落。说曰：《易》称"枯杨生华"，何可及也？今狂华生枯木，敦终逆而身死。</p>
<p>　　王韶之《神境记》曰：九嶷山，过半路皆行竹松下，夹路有青涧，涧中有黄色莲，华，芳气盈谷。</p>
<p>　　《幽明录》曰：晋末，黄祖至孝。母础笃，庭中稽颡，俄顷，天汉开明，有一老翁以两丸药赐，母服之，众患顿消。翁曰："汝入三月，可泛河而来。"依期行，见门，题曰善福门。内有水，曰湎源池。有芙蕖，如车轮。</p>
<p>　　《浮图澄传》曰：澄以钵盛水，烧香咒之，须臾，青莲华出。</p>
<p>　　《外国事》曰：私诃条国，大洲上有大山，上有石井，井自生千叶白莲华，及众莲华出。</p>
<p>　　陶隐居《本草注》曰：宋时，太官作羊血〈血臽〉，(空绀切。)削藕，误落中，遂皆散不凝。医仍用治血，多效。</p>
<p>　　《神农本草注》曰：血藕实茎，一名死辚，所在地泽皆有。生豫章汝南郡者良。苗高五六尺，叶团青，大如扇。其花赤，名莲荷。子黑，状如羊矢。</p>
<p>　　范宁为豫章表曰：新途令孟佃贸测列县厅事前二丈陆地生莲华，入冬死，至阳更生四枝。今年三月，复生故处，蘩殖转多。华有二十五杖，鲜明可爱，有异常莲。</p>
<p>　　《古诗》曰：涉江彩芙蓉，兰泽多芳草。彩之欲遗谁？思之在远道。</p>
<p>　　《楚辞》曰：芙蓉始发，杂芰荷些。紫茎屏风，(屏风，水葵。)文绿波些。(言复有水葵生於中也，茎紫色，风砌狞匽波，绿其叶而生纹也。或曰：紫茎，言荷茎紫色；屏风，谓荷叶如屏风。)</p>
<p>　　张奂《芙蓉赋》曰：黄螺圆出，垂蕤散舒，缨以金牙，点以素珠。</p>
<p>　　曹植《美芙蓉赋》曰：竦芳柯以从风兮，奋纤枝之璀璨。其始荣也，皎若夜光寻扶木；其扬辉也，晃若九日出旸谷。芙蕖蹇产，菡萏星属。丝条垂珠，丹茎加绿。焜焜兮韡韡，烂若龙烛。</p>
<p>　　潘尼《芙蓉赋》曰：或擢茎以高立，似雕辇之翠盖。或委波而布体，拟连璧之攒会。</p>
<p>　　《古诗》曰：江南可彩莲，莲叶何田田！</p>
<p>　　《楚辞》曰：令薜荔以为理兮，惮举趾而缘木。因芙蓉而为媒兮，惮褰裳而濡足。</p>
<p>　　又曰：制芰荷以为衣，集芙蓉以为裳。</p>
<p>　　又曰：筑室兮死晷，葺芝兮以荷盖。</p>
<p>　　《傅玄歌》曰：曲池何澹澹，芙蓉敞清源。荣华盛壮时，见者谁不叹？一朝光彩落，故人不回颜。</p>
<p>　　○蒲</p>
<p>　　《尔雅》曰：芨，符蓠，其上蒚。(郭璞症曰：今西方人呼蒲为莞蒲。蒚，谓其头，台首也。匠箔东谓之符蓠，西方亦名蒲中茎为蒚，用之为席。蒚音翮。)</p>
<p>　　《毛诗·泽陂》曰：彼泽之陂，有蒲与简。</p>
<p>　　又《鱼藻》曰：鱼在在藻，依于其蒲。</p>
<p>　　《左传·文公》曰：仲尼曰："臧文仲，其不仁者三：下展禽，废六关，妾织蒲，三不仁也。"</p>
<p>　　又《昭公二十年》晏子对齐侯曰：泽之萑蒲，舟鲛守之。</p>
<p>　　《汉书》曰：蒲轮安车，以徵贤。(晋灼曰：以蒲裹车轮。)</p>
<p>　　又曰：路温舒，字长君。父使牧羊，温舒取泽中蒲，截以为编，用写书。</p>
<p>　　又曰：玄帝病，数问景帝立胶东王故事。史丹侍疾，候上独寝，直入卧内，顿首伏青蒲上，(服虔曰：青绿蒲也。孟康曰：以蒲为废蔽也。)太子由是得不废。</p>
<p>　　《东观汉记》曰：刘宽迁南阳太守，温仁多恕。吏民有过，但蒲鞭罚之，示辱而已。</p>
<p>　　《晋书》曰：王育，字伯春，京兆人也。少孤贫，为佣牧羊，每过小学，必歔欷流涕。时有暇，即折蒲学书，忘而失羊，为羊主所责，将鬻己以偿之。东郡许子章，敏达之士也，闻而嘉之，代育偿羊，给其衣食，使与子同学。遂博通经史。</p>
<p>　　《齐书》曰：崔景真为平昌太守，有惠政。常悬一蒲鞭，而未常用。去任之日，土人思之，为立祠焉。</p>
<p>　　《北齐书》曰：尉瑾少威仪，子德载，以蒲鞭责之，便自投井，瑾自临井上呼云："儿出！"闻者皆笑。</p>
<p>　　《三齐略记》曰：鬲城东南有蒲台。秦始皇东游海上，於台下繙(音烦。)蒲系马。至今岁岁蒲生，荣委犹若有系状。蒲似水杨，可以为箭。</p>
<p>　　《穆天子传》曰：天子于珠泽之薮，方三十里，爰有萑蒲莞苇。</p>
<p>　　《说文》曰：蒲，草也，以作席。蒻，蒲子也，以为平席，世谓蒲蒻。</p>
<p>　　《风土记》曰：蒲生於陆，叶如乌扇而紫葩。(于诡切。)一曰获蒲，好草也。</p>
<p>　　《续述征记》曰：乌常沉，(齐人谓湖为沉。)湖中有九十台，皆生结蒲。云秦始皇游此台，结蒲系马，自此蒲生则结。</p>
<p>　　《前秦记》曰：符洪家生蒲，长五丈，节状如竹。咸以异之，谓之蒲家，因氏焉。洪后以谶文"草付应王"，遂改姓为符。</p>
<p>　　《幽明录》曰：河东常丑奴，寓居章安县，以彩蒲为业。将一小儿，湖边拔蒲，见一女子，容姿殊美，乘一小舡，载莼径前，投丑奴舍寄住，丑奴嘲之。灭火共卧，觉有腥气，又指甚短，惕然疑是魅。女已知人意，便求出户，变而为獭。</p>
<p>　　《嵇康集序》曰：孙登，夏常编蒲为裳，冬被发自复。</p>
<p>　　《淮南万毕术》曰：酒薄复厚，渍以苑蒲。(断蒲渍酒中，有顷出之，即酒厚也。)</p>
<p>　　《楚辞》曰：抽蒲兮陈坐，援堇兮为盖。</p>
<p>　　○菖蒲</p>
<p>　　《左传僖下》曰：王使周公阅来聘，飨有昌歜。(注：歜，菖蒲菹也。)</p>
<p>　　《春秋运斗枢》曰：玉衡星散为菖蒲。远《雅》《颂》，著倡优，则玉衡不明，菖蒲冠环也。</p>
<p>　　《梁书》曰：太祖后张氏，讳尚柔。常於室内，忽见庭前菖蒲生花，光彩照灼，非世所有。后惊异之，谓侍者曰："汝见否？"皆云不见，后曰："常闻见菖蒲花当贵。"因取食之，生高祖。</p>
<p>　　《吕氏春秋》曰：冬至五旬七日，昌始生。昌者，百草之先生者也。</p>
<p>　　《说苑》曰：文公好食昌本菹，本草即菖蒲。</p>
<p>　　《风俗通》曰：芘蒲放花，人得食之，长年。</p>
<p>　　《神仙传》曰：王兴，咸阳人，彩菖蒲食，以得长生，一寸九节者。</p>
<p>　　《罗浮山记》曰：宣山中，菖蒲，一寸二十节，坚芬之极。</p>
<p>　　《方言》曰：芘蒲，得石上生，九寸节以上，紫花尤善。</p>
<p>　　《吴氏本草》曰：芘蒲，一名尧时薤。</p>
<p>　　《本草经》曰：芘蒲，生石上，一寸九节者，久服轻身，明耳目，不忘，不迷惑。生上洛。</p>
<p>　　《典术》曰：圣王仁功济天下者，尧也。夫降精於庭为薤，感百阴为菖薄焉。今之菖蒲是也。</p>
<p>　　○菰</p>
<p>　　《广雅》曰：茉，蒋也。其米谓之雕胡。</p>
<p>　　《周官》曰：鸟宜菰。(郑玄注曰：茉，彫胡。)</p>
<p>　　《说文》曰：蒋，菰也。彫胡一名蒋。</p>
<p>　　《晋中兴书》曰：毛璩为谯主司马时，海陵县地多菰蒲，处所幽邃，亡户保之。璩请讨，放祸狞蘘进。天既旱，地皆菰封。封燃，叛人走出，近得万户。</p>
<p>　　《广志》曰：茉可食。以为席，温於蒲。生南方。</p>
<p>　　《庄子》曰：孔子之楚，舍於蚁丘之蒋。</p>
<p>　　《宋玉赋》曰：主人之女，为臣炊彫胡之饮。</p>
<p>　　○马藻</p>
<p>　　《尔雅》曰：莙，牛藻。(注：似藻，叶大，江东呼为马藻。)</p>
<p>　　《毛诗·彩蘋》曰：于以彩藻？于彼行潦。</p>
<p>　　陆机《毛诗疏义》曰：藻，水草也，生於水底。叶似鸡苏，可食。荆杨人食以当穀，救饥。饥荒时，蒸而食之。</p>
<p>　　《颜氏家训》曰：或问："《东宫旧事》'六色罽纟畏'是何等物？当主何音？"答曰："案，《说文》云：'莙，牛藻也。读若威。'音坞瑰切。即陆机所谓'蕴藻，叶如蓬者'也。又郭璞症《三苍》亦云：'蕴，藻之类也，细叶，蓬茸然生。'今死晷有此物，一节长数寸，细茸丝圆绕，可爱。长者二三十节，犹呼为莙。又寸断五色丝，横着线股间，绳之，以像莙草，用以饬物，名为莙。於时当绁六色罽，此莙以饰绲带，张敞因造丝旁畏'耳'作'纟畏'。"</p>
<p>　　郭子横《洞冥记》曰：昆灵池有倒藻，枝叶横倒水上，长九尺馀，纵横而生，状如结网。有野鸭鹅凫及鸥鹢来翔，观水池上，入此草障，皆不得出，如入罾网也。亦曰十网草。</p>
<p>　　○凫葵</p>
<p>　　《说文》曰：茆，凫葵也。</p>
<p>　　《纂文》曰：凫葵，其实可作酱。</p>
<p>　　○马蓼</p>
<p>　　《尔雅》曰：红，茏古，其大者蘬。(俗呼红草为茏鼓。语转耳。)</p>
<p>　　《毛诗·缁衣·山有扶苏》曰：山有桥松，隰有游龙。(毛云：红草也。)</p>
<p>　　《毛诗义疏》曰：红草，一名马蓼，叶粗大，赤白色，生外泽中。</p>
<p>　　○蕣</p>
<p>　　《尔雅》曰：椴，木槿。榇，木槿。(宾狞啯名也。似李树，华朝生夕陨，可食，或呼为日及，亦曰王蒸。)</p>
<p>　　《广雅》曰：日及，木槿也，一名朱槿，一名赤槿。</p>
<p>　　《说文》曰：蕣，木槿也。</p>
<p>　　《毛诗·有女同车》曰：有女同车，颜如舜华。(蕣，木槿也。)</p>
<p>　　《礼记·月令》曰：仲夏之月，木槿荣。</p>
<p>　　傅玄曰：蕣华，丽木也。谓之日洽，或谓之洽容，或谓之爱老，潘尼以为朝菌。</p>
</div>
</div>
<div class="bookvmiddle">
<a href="/guwen/bookv_15849.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15851.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
