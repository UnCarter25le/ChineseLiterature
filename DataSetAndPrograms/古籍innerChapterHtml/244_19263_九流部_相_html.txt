
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·九流部·相_古诗文网
</title>
<meta content="相圣人姑布子卿，相孔子曰：“其颡似尧，其顶类皋陶，其肩类子产，然自腰以下不及禹三寸，身长九尺三寸，累累然若丧家之狗。”弹血作公陶侃左手有文，直达中指上横节便止。有相者师圭谓：“君左" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19263.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>九流部·相</b></span>
<a href="javascript:PlayBookv(19263)" style="margin-left:5px;"><img alt="" height="16" id="speakerimgBookv19263" src="/img/speaker.png" width="16"/></a>
<span id="bookvPlay19263" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>相圣人</strong></p>
<p>　　姑布子卿，相孔子曰：“其颡似尧，其顶类皋陶，其肩类子产，然自腰以下不及禹三寸，身长九尺三寸，累累然若丧家之狗。”</p>
<p>　　<strong>弹血作公</strong></p>
<p>　　陶侃左手有文，直达中指上横节便止。有相者师圭谓：“君左手中指有竖理，若彻于上，位在无极。”侃以针挑之令彻，血流弹壁，乃作“公”字。后果如其兆。</p>
<p>　　<strong>官至封侯</strong></p>
<p>　　卫青少时，其父使牧羊，兄弟皆奴畜之。有钳徒相青曰：“官至封侯。”青笑曰：“人奴之生，得无笞骂足矣，焉得封侯？”</p>
<p>　　<strong>须如猬毛</strong></p>
<p>　　刘惔道桓温须如反猬毛，眉如紫石棱，自是孙仲谋、司马宣王一流人。</p>
<p>　　<strong>螣蛇入口</strong></p>
<p>　　汉周亚夫为河南守，许负相之，曰：“君后三年为侯。八年为宰相，持国秉政。九年当饿死。”亚夫笑曰：“既贵如君言，又何饿死？”负指其口曰：“螣蛇入口故耳。”后果然。</p>
<p>　　<strong>豕喙牛腹</strong></p>
<p>　　《国语》：叔鱼生，其母视之，曰：“是虎目而豕喙，鸢肩而牛腹，溪壑可盈，是不可餍也，必以贿死。”</p>
<p>　　<strong>虎厄</strong></p>
<p>　　晋简文初无子，令相者遍阅宫人，时李太后执役宫中，指后当生贵子而有虎厄。帝幸之，生武帝，既为太后，服相者之验，而怪虎厄无谓。且生未识虎，命图形以观，戏击之，患手肿而崩。</p>
<p>　　<strong>蜂目豺声</strong></p>
<p>　　潘滔见王敦少时谓曰：“君蜂目已露，但豺声未振耳。必能食人，亦当为人所食。”</p>
<p>　　<strong>鬼躁鬼幽</strong></p>
<p>　　管辂曰：“邓扬之行步，筋不束骨，此为鬼躁。何晏容若槁木，此为鬼幽。”</p>
<p>　　<strong>识武则天</strong></p>
<p>　　唐袁天纲见武后母曰：“夫人当生贵子。”后尚幼，母抱以见，给以男，天纲熟视之，曰：“龙瞳凤颈，若为男儿，当作天子。”</p>
<p>　　<strong>伏犀贯玉枕</strong></p>
<p>　　袁天纲见窦轨曰：“君伏犀贯玉枕，辅角全起，十年且显，立功在梁、益间。”</p>
<p>　　<strong>盻刀</strong></p>
<p>　　相者陈训背语甘卓曰：“甘侯仰视首昂，相名盻刀。目中赤脉自外入，必兵死。”</p>
<p>　　<strong>识王安石</strong></p>
<p>　　宋李承之在仁宗朝官郡守，因邸吏报包孝肃拜参政，或曰：“朝廷自此多事矣。”承之正色曰：“包公无能为也，今知鄞县王安石，眼多白，甚似王敦。他日乱天下者，此人也。”</p>
<p>　　<strong>麻衣道人</strong></p>
<p>　　宋钱若水谒陈希夷，希夷与老僧拥炉，熟视若水，以火箸画灰上，云：“做不得。”徐曰：“急流中勇退人也。”后再往，希夷曰：“吾始以子神清，谓可作仙。时召麻衣道人决之，云子但可作公卿耳。”</p>
<p>　　<strong>耳白于面</strong></p>
<p>　　欧阳公耳白于面，名满天下；唇不着齿，无事得谤。</p>
<p>　　<strong>始相人</strong></p>
<p>　　史佚始相人，一云姑布子卿风鉴，内史服唐举，吕公通其术，伯益始相马。</p>
<p>　　<strong>柳庄相</strong></p>
<p>　　明袁珙遇僧道衍于嵩山寺，相之曰：“目三角彯白，形如病虎，性嗜杀人，他日刘秉忠之流也。”后衍荐珙于北平酒肆中，识燕王，即相为太平天子。其子忠彻亦善相，燕王命其遍相谢贵诸人，而后靖难。</p>
<p>　　<strong>好相人</strong></p>
<p>　　单父人吕公，好相人，见季状貌，奇之，因妻以女，乃吕后也。</p>
<p>　　<strong>有封侯骨</strong></p>
<p>　　汉翟方进少孤，事后母孝，尝为郡小吏，为诸掾所詈辱，乃从蔡父相，大奇之，曰：“小吏有封侯骨。”遂辞母，游学长安。母怜其幼，随之入京，织履以给，卒成名儒，举高第，拜相，封高陵侯。</p>
<p>　　<strong>五老峰下叟</strong></p>
<p>　　五代黄损，与桑维翰、宋齐丘尝游五老峰，见一叟长啸而至，相维翰曰：“子异日作相，然而狡，狡则不得其死。”相齐丘曰：“子亦作相，然而忍忍，则不得其死。”独异损曰：“子有道气，当善终。”其后维翰相晋，齐丘相南唐，皆见杀，世以为前定。而损仕梁，官左仆射，雅以诗文名。</p>
<p>　　<strong>贵不可言</strong></p>
<p>　　蒯彻以相术说韩信曰：“相君之面，不过封侯；相君之背，贵不可言。”</p>
<p>　　<strong>龟息</strong></p>
<p>　　李峤母以峤问袁天纲，答曰：“神气清秀，恐不永耳。”请伺峤卧，而候鼻息，乃贺曰：“是龟息也，必贵而寿。”</p>
</div>
</div>
<div class="bookvmiddle">
<a href="/guwen/bookv_19262.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19264.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
