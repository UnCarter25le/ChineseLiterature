
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
宋史·本纪·卷九_古诗文网
</title>
<meta content="○仁宗一 仁宗体天法道极功全德神文圣武睿哲明孝皇帝，讳祯，初名受益，真宗第六子， 母李宸妃也。大中祥符三年四月十四日生。章献皇后无子，取为己子养之。天性仁 孝宽裕，喜愠不形于色。七" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_8105.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left7239" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>本纪·卷九</b></span>
<a href="javascript:PlayBookv(8105)" style="margin-left:5px;"><img alt="" height="16" id="speakerimgBookv8105" src="/img/speaker.png" width="16"/></a>
<a href="javascript:ShowYizhu(7239)" id="leftbtn7239" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay8105" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%84%b1%e8%84%b1%e3%80%81%e9%98%bf%e9%b2%81%e5%9b%be%e7%ad%89">脱脱、阿鲁图等</a></p>
<div class="contson">
<p>　　○仁宗一 </p>
<p>　　仁宗体天法道极功全德神文圣武睿哲明孝皇帝，讳祯，初名受益，真宗第六子， 母李宸妃也。大中祥符三年四月十四日生。章献皇后无子，取为己子养之。天性仁 孝宽裕，喜愠不形于色。七年，封庆国公。八年，封寿春郡王，讲学于资善堂。天 禧元年，兼中书令。明年，进封升王。九月丁卯，册为皇太子，以参知政事李迪兼 太子宾客。癸酉，谒太庙。四年，诏五日一开资善堂，太子秉笏南乡立，听辅臣参 决诸司事。乾兴元年二月戊午，真宗崩，遗诏太子即皇帝位，尊皇后为皇太后，权 处分军国事。遣使告哀契丹。己未，大赦，除常赦所不原者。百官进官一等，优赏 诸军。山陵诸费，毋赋于民。庚申，命丁谓为山陵使。出遗留物赐近臣、宗室、主 兵官。甲子，听政于崇政殿西庑。乙丑，以生日为乾元节。丙寅，遣使以先帝遗留 物遗契丹。进封泾王元俨为定王，赐赞拜不名。以丁谓为司徒兼侍中、尚书左仆射， 冯拯为司空兼侍中、枢密使、尚书右仆射，曹利用为尚书左仆射兼侍中。戊辰，贬 道州司马寇准为雷州司户参军，尚书户部侍郎李迪为衡州团练副使，宣徽南院使曹 玮为左卫大将军。 </p>
<p>　　三月乙酉，作受命宝。庚寅，初御崇德殿，太后设幄次于承明殿，垂帘以见辅 臣。 </p>
<p>　　夏四月壬子，遣使以即位告契丹。丙寅，交州来贡。 </p>
<p>　　五月乙亥，录系囚，杂犯死罪递降一等，杖以下释之。 </p>
<p>　　六月己酉，命参知政事王曾按视山陵皇堂。丁巳，契丹使来祭奠吊慰。庚申， 入内内侍省押班雷允恭坐擅移皇堂伏诛。丁谓罢为太子少保、分司西京。甲子，改 命冯拯为山陵使。丙寅，降参知政事任中正为太子宾客。 </p>
<p>　　秋七月辛未，冯拯加昭文馆大学士，王曾为中书侍郎、同中书门下平章事、集 贤殿大学士，吕夷简、鲁宗道参知政事。乙亥，遣使报谢契丹。丙子，枢密副使钱 惟演为枢密使。戊寅，改翼祖定陵为靖陵。辛卯，贬丁谓为崖州司户参军。 </p>
<p>　　八月壬寅，遣使贺契丹主及其妻生日、正旦。乙巳，皇太后同御承明殿垂帘决 事。 </p>
<p>　　九月壬申，告大行皇帝谥于天地、宗庙、社稷。癸酉，上谥册于延庆殿。己卯， 命以天书从葬。 </p>
<p>　　冬十月壬寅，契丹使来贺即位。己酉，葬真宗皇帝于永定陵。诏中外避皇太后 父讳。己未，祔真宗神主于太庙，庙乐曰《大明之舞》，以庄穆皇后配。辛酉，降 东、西京囚罪一等，杖以下释之。蠲山陵役户及灵驾所过民田租。 </p>
<p>　　十一月丁卯朔，钱惟演罢。甲戌，唃厮啰、立遵求内附。乙亥，以皇太后生日 为长宁节。辛巳，初御崇政殿西阁讲筵，命侍讲孙奭、冯元讲《论语》。壬午，以 张知白为枢密副使。十二月壬戌，契丹使来贺明年正旦。是岁，苏州水，沧州海潮 溢，诏振恤被水及溺死之家。南平王李公蕴遣使进贡。 </p>
<p>　　天圣元年春正月丙寅朔，改元。庚午，契丹使初来贺长宁节。癸未，命三司节 浮费，遂立计置司。戊子，以京东、淮南水灾，遣使安抚。辛卯，发卒增筑京城。 </p>
<p>　　二月戊戌，许唃厮啰岁一入贡。丁巳，奉安太祖、太宗御容于南京鸿庆宫。壬 戌，减诸节斋醮道场。 </p>
<p>　　三月甲戌，奉安真宗御容于西京应天院。丙子，诏减西京囚罪一等，徒以下释 之。赐城中民八十以上者茶帛，仍复其家。甲申，诏自今营造，三司度实给用。辛 卯，司天监上《崇天历》。行淮南十三山场贴射茶法。 </p>
<p>　　夏四月辛丑，罢礼仪院。丁未，乾元节，百官及契丹使初上寿于崇德殿。癸丑， 诏文武官奏荫亲属从本资。丁巳，诏近臣举谏官、御史各一人。 </p>
<p>　　五月甲子，行陕西、河北入中刍粮见钱法。庚午，诏礼部贡举。辛未，录系囚。 甲戌，命鲁宗道按视滑州决河。庚寅，议皇太后仪卫制同乘舆。 </p>
<p>　　六月甲辰，罢江宁府溧水县采丹砂。乙卯，禁毁钱铸钟。 </p>
<p>　　秋七月壬申，除戎、泸州虚估税钱。诏职田遇水旱蠲租如例。辛巳，蠲天下逋 负。 </p>
<p>　　八月乙未，募民输芟塞滑州决河。丙申，下德音，减天下囚罪一等，杖以下释 之。废郓州东平马监，以牧地赋民。甲寅，芝生天安殿柱。 </p>
<p>　　九月丙寅，冯拯罢，以王钦若为门下侍郎、同中书门下平章事、昭文馆大学士。 辛巳，诏凡举官未改转而坐赃者，举主免劾。庚寅，宴崇德殿。 </p>
<p>　　闰月甲午，诏裁造院女工及营妇配南北作坊者，并释之。戊戌，寇准卒于雷州。 己亥，冯拯卒。丁未，禁彭州九陇县采金。丁巳，禁伎术官求辅臣、宗室荐举。 </p>
<p>　　冬十月辛酉朔，徙陕西缘边军马屯内地。 </p>
<p>　　十一月丁酉，诏诸州配囚，录具狱与地里，上尚书刑部详覆。禁两浙、江南、 荆湖、福建、广南路巫觋挟邪术害人者。戊午，置益州交子务。是岁，甘、沙州来 贡，泾原咩迷卞杏家族纳质内附。 </p>
<p>　　二年春二月庚午，遣内臣收瘗汴口流尸，仍祭奠之。 </p>
<p>　　三月丁酉，奉安真宗御容于景灵宫奉真殿。癸卯，王钦若上《真宗实录》。是 月，赐礼部奏名进士、诸秋及第出身四百八十五人。 </p>
<p>　　夏四月辛酉，诏三司岁市、绢非土产者罢之。乙酉，录晋石氏后。 </p>
<p>　　五月乙未，录系囚。 </p>
<p>　　六月壬申。罢天庆、天祺、天贶、先天、降圣节宫观然灯。 </p>
<p>　　秋七月癸丑，奉安真宗御容于玉清昭应宫安圣殿。 </p>
<p>　　八月丙辰朔，宴崇德殿，初用乐之半。诏举官己迁改而贪污者，举主以状闻， 闻而不以实者坐之。己卯，幸国子监，谒孔子，遂幸武成王庙。甲申，太白入太微 垣。 </p>
<p>　　九月辛卯，祠太一宫，赐道左耕者茶帛。 </p>
<p>　　冬十月丙辰，奉安真宗御容于洪福院。 </p>
<p>　　十一月甲午，加上真宗谥。乙未，朝飨玉清昭应、景灵宫。丙申，飨太庙。丁 酉，祀天地于圜丘，大赦。百官上尊号曰圣文睿武仁明孝德皇帝，上皇太后尊号曰 应元崇德仁寿慈圣皇太后。赐百官诸军加等。乙巳，立皇后郭氏。辛亥，加恩百官。 十二月庚午，诏开封府每岁正旦、冬至禁刑三日。是岁，龟兹、甘肃来贡。 </p>
<p>　　三年春正月辛卯，长宁节，近臣及契丹使初上皇太后寿于崇政殿。 </p>
<p>　　二月戊寅，诏陕西灾伤州军，盗廪谷非伤主者，刺配邻州牢城，徒减一等。 </p>
<p>　　夏四月丁丑，诏三馆缮书藏太清楼。 </p>
<p>　　五月庚寅，录系囚。癸巳，幸御庄观刈麦，闻民舍机杼声，赐织妇茶帛。己亥， 赐隐士林逋粟帛。己酉，禁臣僚奏荐无服子弟。 </p>
<p>　　六月壬戌，太白昼见。癸酉，环、原州属羌叛寇边，环庆都监赵士隆等死之， 遣使者安抚陕西。 </p>
<p>　　秋七月戊子，诏诸路转运使察举知州、通判不任事者。丙午，诏边户为羌所扰 者蠲租，复役二年。 </p>
<p>　　八月戊午，以忠州盐井岁增课、夔州奉节巫山县旧藉民为营田、万州户有税者 岁籴其谷，皆为民害，诏悉除之。辛未，蠲陕西州军旱灾租赋。 </p>
<p>　　九月乙巳，诏司天监奏灾异据占书以闻。 </p>
<p>　　冬十月乙卯，太白犯南斗。辛酉，晏殊为枢密副使。 </p>
<p>　　十一月己卯朔，罢贴射茶法。辛卯，以襄州水蠲民租。晋、绛、陕、解州饥， 发粟振之。戊申，王钦若卒。十二月癸丑，王曾为门下侍郎、昭文馆大学士，张知 白同中书门下平章事、集贤殿大学士。乙丑，张旻为枢密使。戊寅，太白昼见。是 岁，龟兹、甘州、于阗来贡。环、庆蕃部嵬逋等内附。补泾原降羌首领潘征为本族 军主。 </p>
<p>　　四年春正月己亥，命章得象与流内铨同试百司人。庚子，泾原兵破康奴族。 </p>
<p>　　二月甲寅，诏吏犯赃至流，按察官失举者，并劾之。庚午，置西界和市场。 </p>
<p>　　三月甲申，诏转运使、提点刑狱罢劝农司。己亥，鄜延蕃部首领曹守贵等内附。 </p>
<p>　　夏四月壬子，诏京东西、河北、淮南平谷价。 </p>
<p>　　五月己卯，诏礼部贡举。壬午，诏大辟疑者奏谳，有司毋辄举驳。戊子，录系 囚。己亥，诏士有文而行不副者，州郡毋得荐送。 </p>
<p>　　闰月戊申，减江、淮岁漕米五十万石。除舒州太湖等九茶场民逋钱十三万缗。 己酉，诏补太庙室长、斋郎。辛亥，复陕西永丰渠以通解盐。 </p>
<p>　　六月丁亥，建、剑、邵武等州军大水，诏赐被灾家米二石，溺死者官瘗之。庚 寅，大雨震电，京师平地水数尺。辛卯，避正殿，减常膳。丁酉，降天下囚罪一等， 徒以下释之。畿内、京东西、淮南、河北被水民田蠲其租。癸卯，诏官物漂失，主 典免偿。流徙者，所在抚存之。秋七月戊申，御长春殿，复常膳。辛未，减两川岁 输锦绮，易绫纱为绢，以给边费。壬申，诏诸路转运使举所部官通经术者。 </p>
<p>　　八月丁亥，筑泰州捍海堰。己丑，诏施州溪峒首领三年一至京师。 </p>
<p>　　九月乙卯，诏孙奭、冯元举京朝官通经术者。庚申，诏礼部贡院：诸科通三经 者荐擢之。录周世宗从孙柴元亨为三班奉职。辛未，废襄、唐州营田务，以田赋民。 </p>
<p>　　冬十月甲戌朔，日有食之。壬辰，诏郎中以上致仕，赐一子官。甲午，昏雾四 塞。丙申，奉安真宗御容于鸿庆宫。 </p>
<p>　　十二月丁丑，发米六十万斛贷畿内饥。丁亥，帝白太后，欲元日先上太后寿乃 受朝，太后不可。王曾奏曰：“陛下以孝奉母仪，太后以谦全国体，请如太后令。” </p>
<p>　　五年春正月壬寅朔，初率百官上皇太后寿于会庆殿，遂御天安殿受朝。己未， 晏殊罢。戊辰，以夏竦为枢密副使。 </p>
<p>　　二月癸酉，命吕夷简、夏竦修先朝国史，王曾提举。丙子，诏振京东流民。丁 丑，西域僧法吉祥等来献梵书。 </p>
<p>　　三月戊申，赐礼部奏名进士、诸科及第出身一千七十六人。秦州地震。罢琼州 岁贡瑇瑁、龟皮、紫贝。 </p>
<p>　　夏四月壬辰，寿宁观火。 </p>
<p>　　五月庚子朔，诏武臣子孙习文艺者，听奏文资。壬寅，太白昼见。丙午，阅诸 班骑射。辛亥，录系囚。辛酉，命吕夷简等详定编敕。癸亥，楚王元佐薨。是月， 京畿旱，磁州虫食桑。六月甲戌，祈雨于玉清昭应宫、开宝寺。丙子，诏决畿内系 囚。丁丑，雨。癸未，罢诸营造之不急者。 </p>
<p>　　秋七月己亥朔，振秦州水灾，赐被溺家钱米。丙辰，发丁夫三万八千、卒二万 一千、缗钱五十万塞滑州决河。诏察京东被灾县吏不职者以闻。 </p>
<p>　　九月庚戌，阅龙卫神勇军习战。 </p>
<p>　　冬十月辛未，罢陕西青苗钱。癸酉，奉安真宗御容于慈孝寺崇真殿。己丑，颁 新定《五服敕》。甲午，同皇太后幸御书院，观太宗、真宗御书。乙未，诏西川、 广南在官物故者，遣人护送其家属还乡，官为给食。丙申，滑州言河平。 </p>
<p>　　十一月丁酉朔，以陕西旱蝗，减其民租赋。庚子，遣使河北体量安抚。壬寅， 复作指南车。辛亥，朝飨景灵宫。壬子，飨太庙。癸丑，祀天地于圜丘，大赦。贺 皇太后于会庆殿。丁巳，恭谢玉清昭应宫。十二月辛未，加恩百官。甲戌，诏辅臣 南郊恩例外，更改一子官。丁亥，诏百官宗室受赂、冒为亲属奏官者毋赦。是岁， 甘州及南平国王李公蕴遣人来贡。京兆府、邢，洺州蝗。华州旱，虸方虫食苗。 </p>
<p>　　六年春正月己酉，罢两川乾元节岁贡织佛。戊午，罢提点刑狱。 </p>
<p>　　二月庚辰，大风，昼晦。壬午，张知白薨。 </p>
<p>　　三月丙申朔，日有食之。壬子，以张士逊同中书门下平章事、集贤殿大学士。 癸丑，以姜遵为枢密副使。己未，以范雍为枢密副使。壬戌，作西太一宫。?/font&gt; </p>
<p>　　夏四月戊辰，诏审官、三班院、吏部流内铨、军头司各引对所理公事。自帝为 皇太子，辅臣参决诸司事于资善堂，至是始还有司。丁丑，贷河北流民复业者种食， 复是年租赋。癸未，命官减三司岁调上供物。甲申旦，有星大如斗，自北流至西南， 光烛地，有声如雷。庚寅，下德音，以星变斋居，不视事五日。降畿内囚死罪，流 以下释之。罢诸土木工。振河北流民过京师者。 </p>
<p>　　五月乙未朔，交阯寇边。 </p>
<p>　　六月丙寅，罢戎、泸诸州谷税钱。 </p>
<p>　　秋七月壬子，江宁府、扬、真、润州江水溢，坏官民庐舍，遣使安抚振恤。 </p>
<p>　　八月乙丑，诏免河北水灾州军秋税。乙亥，河决澶州王楚埽。丙戌，录唐张九 龄后。 </p>
<p>　　九月己亥，诏京朝官任内，五人同罪奏举者，减一任。癸卯，祠西太一宫。甲 辰，诏河北灾伤，民质桑土与人者悉归之，候岁丰偿所贷。乙巳，遣使修诸路兵械。 </p>
<p>　　冬十月甲申，除福州民逋官庄钱十二万八千缗。 </p>
<p>　　十一月戊午，京西言谷斗十钱。十二月癸亥，祠西太一宫。是岁，甘州、三佛 齐来贡。 </p>
<p>　　七年春正月癸卯，曹利用罢。丙辰，降利用为左千牛卫上将军。 </p>
<p>　　二月庚申朔，鲁宗道卒。甲子，诏文臣历边有材勇、武臣之子有节义者，与换 官，三路任使。丙寅，张士逊罢，以吕夷简同中书门下平章事、集贤殿大学士。丁 卯，以夏竦、薛奎参知政事，陈尧佐为枢密副使。癸酉，贬曹利用为崇信军节度副 使、房州安置，未至，自杀。乙酉，以河北水灾，委转运使察官吏，不任职者易之。 </p>
<p>　　闰月癸巳，募民入粟以振河北。戊申，禁京城创造寺观。壬子，复制举六科， 增高蹈丘园、沉沦草泽、茂才异等科，置书判拔萃科及试武举。癸酉，置理检使， 以御史中丞为之。 </p>
<p>　　三月乙丑，诏吏胥受赇毋用荫。辛巳，诏契丹饥民所过给米，分送唐、邓等州， 以闲田处之。癸未，诏百官转对，极言时政阙失，在外者实封以闻。 </p>
<p>　　夏四月庚寅，赦天下，免河北被水民租赋。辛卯，南平王李公蕴卒，其子德政 遣人来告，以为交阯郡王。 </p>
<p>　　五月乙未朔，诏礼部贡举。庚申，诏戒文弊。己巳，颁新令。庚午，诏先朝文 武官自刺史、少卿、监以上，并录其后。癸酉，录系囚。庚辰，御承明殿，臣僚请 对者十九人，日昃乃罢。 </p>
<p>　　六月壬辰，置益、梓、广南路转运判官。丁未，大雷雨，玉清昭应宫灾。甲寅， 王曾罢。 </p>
<p>　　秋七月癸亥，以玉清昭应宫灾，遣官告诸陵，诏天下不复缮修。乙亥，诏殿直 以上毋得换文资。乙酉，罢诸宫观使。 </p>
<p>　　八月丁亥朔，日有食之。诏罢天下职田，官收其入，以所直均给之。己丑，以 吕夷简为昭文馆大学士。辛卯，夏竦复为枢密副使，陈尧佐、王曙并参知政事。己 亥，诏命官犯正入赃，毋使亲民。 </p>
<p>　　冬十月壬寅，阅虎翼武骑卒习战。丙午，京师地震。诏知州军岁举判、司、簿、 尉可县令者一人。 </p>
<p>　　十一月癸亥，冬至，率百官上皇太后寿于会庆殿，遂御天安殿受朝。庚午，诏 天下孤独疾病者，致医药存视。诏周世宗后，凡经郊祀，录其子孙一人。是岁，河 北水。遣使决囚，振贫，瘗溺死者，给其家缗钱，察官吏贪暴不恤民者。龟兹、下 溪州黔州蛮来贡。 </p>
<p>　　八年春正月甲戌，曹玮卒。辛巳，作会圣宫于西京永安县。 </p>
<p>　　二月戊子，诏五代时官三品以上告身存者，子孙听用荫。 </p>
<p>　　三月壬申，幸后苑，遂宴太清楼。乙亥，禁以财冒士族娶宗室女者。诏河北被 水州县毋税牛。是月，赐礼部奏名进士、诸科及第出身八百二十二人。 </p>
<p>　　五月甲寅，赐信州龙虎山张乾曜号澄素先生。丙辰，大雨雹。辛酉，录系囚。 </p>
<p>　　六月癸巳，吕夷简上新修国史。己亥，诏御史台狱勿关纠察司。乙巳，亲试书 判拔萃科及武举人。 </p>
<p>　　秋七月丙子，策制举人。 </p>
<p>　　八月丙戌，诏详定盐法。丁亥，诏近臣宗室观祖宗御书于龙图、天章阁，又观 瑞谷于元真殿，遂宴蕊珠殿。戊子，诏流配人道死者，其妻子给食送还乡里。 </p>
<p>　　九月癸丑，复置诸路提点刑狱官。丙辰，罢转对。乙丑，姜遵卒。己巳，以赵 稹为枢密副使。 </p>
<p>　　冬十月壬辰，奉安太祖御容于太平兴国寺开先殿。丙申，弛三京、河中府、颍、 许、汝、郑、郓、济、卫、晋、绛、虢、亳、宿等二十八州军盐禁。壬寅，置天章 阁待制。 </p>
<p>　　十一月丙寅，朝飨景灵宫。丁卯，飨太庙。戊辰，祀天地于圜丘，大赦。贺皇 太后于会庆殿。十二月癸未，加恩百官。辛丑，西平王赵德明、交阯王李德政并加 赐功臣。是岁，高丽、占城、邛部川都蛮来贡。 </p>
<p>　　九年春正月辛亥，诏诸路转运判官员外郎以上，遇郊听任子弟。丙辰，长宁节， 百官初上皇太后寿于会庆殿。辛未，减畿内民租。 </p>
<p>　　二月癸巳，诏复郡县职田。 </p>
<p>　　三月甲寅，奉安太祖、太宗、真宗御容于会圣宫。 </p>
<p>　　夏四月戊寅，诏以陇州论平民五人为劫盗抵死，主者虽更赦，并从重罚。乙巳， 阅大乐。 </p>
<p>　　五月乙丑，录系囚。 </p>
<p>　　六月庚辰，宋绶上《皇太后仪制》。 </p>
<p>　　秋七月丙午朔，契丹使来告其主隆绪殂，遣使祭奠吊慰，及贺宗真立。 </p>
<p>　　九月癸亥，祠西太一宫，赐道左耕者茶帛。 </p>
<p>　　冬十月丙戌，诏公卿大夫励名节。乙未，诏常参官已授外任，毋得奏举选人。 辛丑，罢益、梓、广南路转运判官。 </p>
<p>　　闰月戊辰，翰林侍读学士孙奭请老，命知兖州，曲宴太清楼送之。 </p>
<p>　　十一月丁亥，驰两川矾禁。己丑，祈雪于会灵观。丁酉，出知杂御史曹修古， 御史郭劝、杨偕，推直官段少连。十二月甲寅，诏吏部铨选人父母年八十以上者， 权注近官。辛酉，大风三日。是岁，契丹主及其国母遣使来致遗留物及谢吊祭。南 平王李德政遣人谢加恩。龟兹、沙州来贡。女真晏端等百八十四人内附。</p>
</div>
</div>
<div class="bookvmiddle">
<a href="/guwen/bookv_8104.aspx">上一章</a>
<a href="/guwen/book_96.aspx" style="border:0px;line-height:27px; height:27px;">目录</a>
<a href="/guwen/bookv_8106.aspx">下一章</a>
</div>
</div>
</div>
<div class="right" id="right7239" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
