
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
清代名人轶事·气节类·卷五_古诗文网
</title>
<meta content="◎蔡文恭陈绮石言回里时，谒蔡文恭公，年逾大耋，丰颐方瞳，精神爽健，接人温和谦抑，如老诸生。尝有少时同砚友某，乞文恭嘱邑令一事，公婉谢之，转贻老友番钱数十圆。守正不渝，而又善体人情如" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16150.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>气节类·卷五</b></span>
<a href="javascript:PlayBookv(16150)" style="margin-left:5px;"><img alt="" height="16" id="speakerimgBookv16150" src="/img/speaker.png" width="16"/></a>
<span id="bookvPlay16150" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%91%9b%e8%99%9a%e5%ad%98">葛虚存</a></p>
<div class="contson">
<p>　　◎蔡文恭</p>
<p>　　陈绮石言回里时，谒蔡文恭公，年逾大耋，丰颐方瞳，精神爽健，接人温和谦抑，如老诸生。尝有少时同砚友某，乞文恭嘱邑令一事，公婉谢之，转贻老友番钱数十圆。守正不渝，而又善体人情如此。</p>
<p>　　◎秦李两巡按</p>
<p>　　顺治庚寅、辛卯间，秦公世桢巡按江南，多所除剔，有铁面之称。继之者李成纪，安静无为，惟日饮醇而已，人目之曰“糟团”。有改崔护“人面桃花”句粘于墙云：“去年今日此门中，铁面糟团两不同。铁面不知何处去，糟团日日醉春风。”</p>
<p>　　◎雷翠亭</p>
<p>　　闽中自李文贞、蔡文勤二公重振龟山考亭之绪，薪尽火传，理学大畅。继之者宁化副宪雷翠亭先生鋐也。先生随计入都，寓文勤邸，朱高安方居比邻，文勤语先生曰：“高安素知子，子可一见。”先生以陆清献不见魏蔚州为比。后高安礼先焉，乃往见。又一日，孙文定过文勤，文勤语先生曰：“孙公实为子来，当一往以答其意。”先生曰：“不敢也。将有保举，恐近自媒。”文定终荐之，补国子监学正。乾隆初元，以庶吉士蒙特召，侍阿哥书房讲读，严正恪勤，于中贵不假辞色。嗣丁忧，编修余栋以皇太子薨入京，被命留侍诸皇子。公奏：“皇子侍奉之人，必明大义、笃伦理，方于学术性情有助，余栋父丧未葬，若隐忍行走，则讲书至‘宰我问三年章’，何以措口？于天下风化有关。”于是编修得终制。按公之学，出自漳浦蔡文勤公，文勤则为文贞嫡传也。公劾奏夺情，侃侃如此，于安溪一脉，不能不谓之青冰（《鲒埼亭集》杨文定公行述，称余编修夺情时，文定力言其不可，而上收还成命。文定亦安溪高第）。</p>
<p>　　◎何世璂</p>
<p>　　何文端公（按谥法考，无何文端者。雍正初，吏尚何世璂，谥端简。何实出身翰林，而不得文字，故文端误记与）居京邸时，一同年诣之，日晏未起，久之方出。客问曰：“尊夫人亦未起耶？”答曰：“然。”客曰：“日高如此，内外家长皆未起，一家奴仆其为奸盗诈伪，何所不至耶？”公瞿然，自此至老不晏起。见桐城张文端《笃素堂集》。读此，可见何公进德之勇，并可见前辈处朋友间，规过责善，如是其严也。</p>
<p>　　◎铁面御史</p>
<p>　　汤文正公斌莅任江苏，闻吴江令即墨郭公琇有墨吏声，公面责之。郭曰：“向来上官要钱，卑职无措，只得取之于民。今大人如能一清如水，卑职何敢贪耶？”公曰：“姑试汝。”郭回任，呼役汲水洗其堂，由是大改前辙。公喜，特保举卓异。而前任督抚江苏者，余公国柱也，方掌纶扉，征贿巨万，闻之衔恨刺骨，嗾人劾奏，虞山翁铁庵司寇从而和之。赖圣祖皇帝英明，稔知郭无他故，得以保全。</p>
<p>　　时长洲贡生何义门焯在京考选，为司寇门生，遂登翁之门，攘骂不已，索还门生帖，否则改称不认为师，义门由是知名。二十六年，郭公内升御史，于半年中参罢三宰相、两尚书、一阁学，直声震天下，称为“铁面御史”。</p>
<p>　　旋以吴江张令亏空，举发旧案，株连落职，拟遣戍，幸蒙圣明洞鉴，以郭琇居官尚有风力，免其治罪。二十八年，擢两湖总督。</p>
</div>
</div>
<div class="bookvmiddle">
<a href="/guwen/bookv_16149.aspx">上一章</a>
<a href="/guwen/book_186.aspx" style="border:0px;line-height:27px; height:27px;">目录</a>
<a href="/guwen/bookv_16151.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
