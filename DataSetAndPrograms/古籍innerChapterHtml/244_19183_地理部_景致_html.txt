
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·地理部·景致_古诗文网
</title>
<meta content="泰山四观日观，鸡一鸣，见日始欲出，长三丈所。秦观，望见长安。吴观，望见会稽。周观，望见齐西北。燕山八景蓟门飞雨，瑶岛春阴，太液秋风，卢沟晓月，居庸叠翠，玉泉垂虹，道陵夕照，西山晴雪" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19183.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>地理部·景致</b></span>
<a href="javascript:PlayBookv(19183)" style="margin-left:5px;"><img alt="" height="16" id="speakerimgBookv19183" src="/img/speaker.png" width="16"/></a>
<span id="bookvPlay19183" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>泰山四观</strong></p>
<p>　　日观，鸡一鸣，见日始欲出，长三丈所。秦观，望见长安。吴观，望见会稽。周观，望见齐西北。</p>
<p>　　<strong>燕山八景</strong></p>
<p>　　蓟门飞雨，瑶岛春阴，太液秋风，卢沟晓月，居庸叠翠，玉泉垂虹，道陵夕照，西山晴雪。</p>
<p>　　<strong>关中八景</strong></p>
<p>　　辋川烟雨，渭城朝云，骊城晚照，灞桥风雪，杜曲春游，咸阳晚渡，蓝水飞琼，终南叠翠。</p>
<p>　　<strong>桃源八景</strong></p>
<p>　　桃川仙隐，白马云涛，绿萝晴昼，梅溪烟雨，浔阳古寺，楚山春晓，沅江夜月，童坊晓渡。</p>
<p>　　<strong>姑孰十咏</strong></p>
<p>　　姑孰溪、丹阳湖、谢公宅、凌敲台、桓公井、慈母竹、望夫石、牛渚矶、灵墟山、天门山。</p>
<p>　　<strong>潇湘八景</strong></p>
<p>　　烟寺晚钟、沧江夜雨、平沙落雁、远浦归帆、洞庭秋月、渔村夕照、山市晴岚、江天暮雪。</p>
<p>　　<strong>越州十景</strong></p>
<p>　　秦望观海、炉峰看雪、兰亭修禊、禹穴探奇、土城习舞、镜湖泛月、怪山瞻云、吼山云石、云门竹筏、汤闸秋涛。</p>
<p>　　<strong>西湖十景</strong></p>
<p>　　两峰插云、三潭印月、断桥残雪、南屏晚钟、苏堤春晓、曲院荷风、柳浪闻莺、雷锋夕照、平湖秋月、花港观鱼。</p>
<p>　　<strong>雁荡山</strong></p>
<p>　　顶有一湖，春雁归时，尝宿于此。内有七十七峰，在温州乐清县。谢康乐剔隐搜奇，足迹所不能到。至宋祥符，造玉清宫，伐木至此，乃始知名。</p>
<p>　　<strong>大龙湫</strong></p>
<p>　　雁荡山西，有谷曰大龙湫，瀑布自绝壁泻下，高五千丈，随风旋转，变态百出。更有峰曰小龙湫，从岩洞中飞流而下，高三千丈。</p>
<p>　　<strong>玉甑峰</strong></p>
<p>　　在乐清。峰峦奇，岩洞棱层，莹白如玉，世称白玉洞天。</p>
<p>　　<strong>崿浦</strong></p>
<p>　　在嵊县剡溪，近画图山。会稽三赋“嵊县溪山入画图”，即此。</p>
<p>　　<strong>海市</strong></p>
<p>　　登州海中，有云气如楼台殿阁、城郭人民、车马往来之状，谓之海市。苏轼知登州，被召将去，以不见海市为恨，祷于海神，次日遂见。</p>
<p>　　<strong>瓯江</strong></p>
<p>　　在温州府城北。东至盘石村，会于海洋，是曰瓯江。常有蜃气结为楼台城橹，忽为旗帜甲马锦幔。</p>
<p>　　<strong>山市</strong></p>
<p>　　在淄州焕山。相传嘉靖二十三年，县令张其辉过之，天将明，忽见山上城堞翼然，楼阁巍焕，俄有人物往来，与海市无异。</p>
<p>　　<strong>神灯</strong></p>
<p>　　余姚龙泉山，当春夏烟雨晦冥，见神灯一二盏，忽然化为几千万盏，燃山熠谷，数时方灭。</p>
<p>　　<strong>火井</strong></p>
<p>　　在阿速州。烟来火出。投以竹木则焚。</p>
<p>　　邛有火井，以外火投之，生焰，光照数里。</p>
<p>　　<strong>山灯</strong></p>
<p>　　四川蓬州，现凡五处。初不过三四点，渐至数十，在蓬山者尤异，土人呼为圣灯。</p>
<p>　　彭山北平山，亦夜见五色神灯。</p>
<p>　　<strong>商山</strong></p>
<p>　　商州。即四皓隐处，一名商洛山。开元时，高太素避居山中，建六逍遥馆，曰晴夏晚云、中秋午月、冬日初出、春雪未融、署簟清风、夜阶急雨。</p>
<p>　　<strong>唤鱼潭</strong></p>
<p>　　青神中岩，即诺距罗尊者道场，上有唤鱼潭，客至抚掌，鱼辄群出。</p>
<p>　　<strong>山庄</strong></p>
<p>　　崇仁浮石岩，三岩鼎立，中贯一溪，可容舫。宋尚书何异辟为山庄，表其胜迹五十余所，题曰“三山小隐”。理宗书“衮庵”二大字赐之，异揭于方壶室。洪迈有记。</p>
<p>　　<strong>八镜台</strong></p>
<p>　　在赣州府城上。东望七闽，南眺五岭。苏轼赋诗八章。</p>
<p>　　<strong>辋川别业</strong></p>
<p>　　蓝田宋之问建，后为王维庄。辋水通竹洲花坞，日与裴秀才迪，浮舟赋诗，斋中惟茶铛、酒臼、经案、绳床而已。为关中八景之一。</p>
<p>　　<strong>逍遥别业</strong></p>
<p>　　骊山鹦鹉谷，韦嗣立建。中宗尝幸此，封为逍遥公。上赋诗勒石，令从臣应制。张说序云：“丘壑夔龙，衣冠巢许。”</p>
<p>　　<strong>涅川八景</strong></p>
<p>　　霅溪春涨，龙潭飞雨，楞伽晓月，静福寒林，巾峰远眺，秀岩滴翠，圭峰墓霭，岩湖叠巘。</p>
</div>
</div>
<div class="bookvmiddle">
<a href="/guwen/bookv_19182.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19184.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
