
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·地部·卷二十六_古诗文网
</title>
<meta content="○河《释名》曰：河，下也，随地下处而通流也。《山海经》曰：昆仑山，纵广万里，高万一千里，去蒿山五万里，有青河、白河、赤河、黑河环其墟。其白水出其东北陬。屈向东南流为中国河。河百里一" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_14912.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>地部·卷二十六</b></span>
<a href="javascript:PlayBookv(14912)" style="margin-left:5px;"><img alt="" height="16" id="speakerimgBookv14912" src="/img/speaker.png" width="16"/></a>
<span id="bookvPlay14912" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○河</p>
<p>　　《释名》曰：河，下也，随地下处而通流也。</p>
<p>　　《山海经》曰：昆仑山，纵广万里，高万一千里，去蒿山五万里，有青河、白河、赤河、黑河环其墟。其白水出其东北陬。屈向东南流为中国河。河百里一小曲，千里一大曲，发源及中国，大率常然。东流潜行地下至规期山，北流分为两源，一出葱岭，一出于阗，其河复合，东注蒲昌海。复潜行地下，南出积石山，西南流，又东回入塞，过敦煌、酒泉、张掖郡南，与洮河合，过安定、北地郡，北流过朔方郡西，又南流过五原郡南，又东流过云中、西河郡东，又南流过上都河东郡西而出龙门，汾水从东于此入，河东即龙门所在。</p>
<p>　　《吕氏春秋》曰：龙门未开，河出孟门东大溢，是谓洪水。禹凿龙门，始南流，至华阴潼关，与渭水合。又东回过砥柱，砥柱山名，河水分流，包山而过，山见水中若柱然，今陕州东河北、陕县三县界，及洛阳孟津所在。至巩县与洛水合，至成皋与济水合。济水出河北，至王屋山而南截河渡，正对成皋。又东北流过武德与沁水合。至黎阳信都，信都今冀州，绛水所在，绛水亦曰溃水，一曰漳水。钜鹿之北，遂分为九河。钜鹿，今邢州大陆所在。大陆，泽名。九河：一曰徒骇，二曰太史，三曰马颊，四覆釜，五湖苏，六简，七絜，八钩盘，九鬲津。又合为一河而入海。齐桓公塞九河以广田居，故馆陶、贝丘、广川、信都、东光、河间以东城地，九河旧迹犹存。汉代河决金堤，南北多罹其害，议者常欲求九河故迹而穿之，未知其所。是以班固云：自兹距汉已亡其八枝也。河之故渎，自沙丘堰南分河出焉，故《尚书》称，导河积石至于龙门。今绛州龙门县界，南至于华阴，北至于砥柱，东至于孟津，在洛北，都道所凑，古今以为津，东过洛汭，至于大伾，洛汭今巩县，在河洛合流之所也。大伾山，今汜水县，即故成皋也。山再成曰伾。北过绛水至于大陆，其绛水，今冀州信都。大陆，泽名，今邢州钜鹿，又北播为九河，同为逆河入海是也。同合出九河，又合为一，名为逆河。逆，迎也，言海口有潮汐，潮以迎河水。</p>
<p>　　《书》曰：九河既道。(孔安国注曰：河水分为九道。)</p>
<p>　　《诗》曰：关关雎鸠，在河之洲。</p>
<p>　　又曰：新台有泚，河水瀰瀰。</p>
<p>　　又曰：河水洋洋，北流活活。</p>
<p>　　又曰：谁谓河广？一苇航之。谁谓宋远？跂予望之。</p>
<p>　　又曰：不敢暴虎，不敢凭河。</p>
<p>　　《大戴礼》曰：圣人有国，则河不满溢。</p>
<p>　　《礼斗威仪》曰：君乘土而王，其政太平则河溓。(宋君注曰：河不灾溢也。)</p>
<p>　　《传》曰：《周诗》有之曰："俟河之清，人寿几何。(诗，逸诗也。言人寿促而河清迟，喻时之不可待也。)</p>
<p>　　又曰：楚昭王有疾，卜河为祟，大夫请祭。王曰："江汉沮漳，楚之望也，河非所获罪。"</p>
<p>　　《春秋考异邮》曰：河者，水之气，四渎之精，所以流化，故曰河润千里。</p>
<p>　　《孝经援神契》曰：河者，水之伯，上应天汉。</p>
<p>　　《史记》曰：秦灭六国，自以为获水德之瑞，更名河为德水。</p>
<p>　　《汉书》曰：河有两源，一出葱岭山，一出于阗。于阗在南山下，其北流与葱岭河合，东注蒲昌海，一名盐泽。</p>
<p>　　又曰：长水校尉高并言，河决率常于平原、东郡左右，其地形下而土疏恶也。闻禹理河本空此地，以为水隈，近察秦汉河决曹卫之域不过百八十里，可空此地，勿以为官亭民室。</p>
<p>　　张璠《汉纪》曰：郭伋为颍川太守，光武诏曰：贤能太守，去帝城不远，河润九里，冀京师并蒙其福。</p>
<p>　　《魏志》曰：袁绍渡河，沮授临舟叹曰："上盈其志，下务其功，悠悠黄河，吾其济乎！"</p>
<p>　　《说苑》曰：甘茂使齐渡河，船人曰："河水犹涧耳，君不能渡，何王之能说乎？"甘茂曰："持楫随流，臣不若子；说万乘之君，子不如我。"</p>
<p>　　桓谭《新论》曰：大司马张仲议曰：河水浊，一石水六斗泥，而民竞决河溉田。今河不通利，至三月桃花水至则决，以其噎不泄也。可禁民勿复引河。</p>
<p>　　《韩诗外传》曰：申徒狄非其世，将自投於河，崔嘉闻而止之曰："圣人，民之父母也，今为濡足之故，不救溺人，可乎？"申徒狄曰："昔桀杀龙逢，纣杀比干，而亡天下；吴杀子胥，陈杀泄冶而灭其国。非无圣知，不用故也。"遂负石而沉于河。</p>
<p>　　《河图始开图》曰：黄帝问风后曰："余欲知河之始开。"风后曰："河凡有五，皆始开乎昆仑之墟。"</p>
<p>　　《慎子》曰：西河下龙门，其流驶竹箭。</p>
<p>　　《抱朴子》曰：撮壤不能填决河，升水不能冷原火。</p>
<p>　　又曰：寸胶不能理黄河之浊，尺水不能却萧丘之火。</p>
<p>　　《淮南子》曰：武王伐纣，至孟津，阳侯之波逆流而击，疾风晦暝，人马不相见。于是，武王左操黄钺，右执白旄，瞋目而麾曰："余在，天下谁敢害余意者。"於是风济波罢。</p>
<p>　　又曰：河以委蛇，(委蛇音逶迤。)故能远；山以陵迟，故能高；道以优游，故能化。</p>
<p>　　又曰：河水九折注海而流不绝者，有昆仑之输也。</p>
<p>　　《风俗通》曰：河，播也，播为九州也。</p>
<p>　　《物理论》曰：河色黄，众川之流盖浊之也。百里一小曲，千里一曲一直。</p>
<p>　　《山海经》曰：从极之渊，深三百仞，惟冰夷恒都焉。(冰夷，冯夷也。《淮南子》曰冯夷得道，以潜大川。)冯夷人面，乘两龙。(乘云车，驾二龙。)</p>
<p>　　《水经注》曰：禹理洪水，观於河，见白面长人鱼身，出曰："吾河精也。"授禹河图而还于渊。</p>
<p>　　又曰：昔澹台子羽，赍千金之璧渡河，阳侯波起，两蛟挟舟。子羽曰："吾可以义求，不可以威劫。"操剑斩蛟，蛟死波休，乃投璧于河，三投而辄跃出，乃毁璧而去，示无吝意。</p>
<p>　　又曰：昆仑在北，去嵩山五万里，地之中也。高万一千里，河水出其东北。</p>
<p>　　萧广济《孝子传》曰：三洲人者，各一洲人，皆孤单茕独，三人暗会树下息，因相访问。老者曰，宁可合为断金之业邪？二人曰："诺。"即相约为父子。因命二人于大泽中作舍，且欲成，父曰："此不如河边。"二人曰："诺"。河边舍几成，父曰："又不如河中。"二人复填河，二旬不立。有一书生过之，为缚两土豚投河中，会父往呼止之，曰："尝见河可填耶？观汝行耳。"相将而去。明日俱至河边，望见河中土高丈馀。</p>
<p>　　○祥瑞(附)</p>
<p>　　《礼记》曰：河出马图，言龙马负图也。</p>
<p>　　《河图》曰：黄帝云：余梦见两龙授图，乃斋，往河洛而求，有鱼折溜而止，鱼泠得图，跪而受之。</p>
<p>　　《运斗枢》曰：舜与诸侯观河洛，有黄龙负图出置帝前，蹛入水而前去。({带足}，之游反。又音带。{带足}，去也。)</p>
<p>　　《拾遗记》曰：黄河千年一清，圣人之大瑞也。</p>
<p>　　《易乾凿度》曰：帝王将起，河水先清，清变白，白变赤，赤变黑，黑变黄，各三日。</p>
<p>　　《中候》曰：荣光出河，休气四塞，荣光即五色。</p>
<p>　　《论语》曰：河不出图，吾已矣夫。</p>
<p>　　○沉祭(附)</p>
<p>　　《穆天子传》曰：天子西狩猎，获白狐玄貉，以祭于河。</p>
<p>　　《礼记》曰：三王之祭川也，皆先河后海，此所以务本，言海之本源自河也。</p>
<p>　　《史记》曰：元光中，河决于瓠子，于是天子临决河，沈白马玉璧于河，令群臣从官自将军以下皆负薪填决河，而取淇园之竹以为堰。天子既临决河，悼功之不成，乃作《瓠子之歌》。</p>
<p>　　○决塞(附)</p>
<p>　　《穀梁传》曰：梁山崩，壅河三日不流，晋君召伯尊，伯尊遇辇者问焉。辇者曰："君亲素缟，帅群臣哭之，既而祠焉。"伯尊至，君问之，伯尊如其言，而河流矣。(《左传》曰伯宗。)</p>
<p>　　《汉书》曰：成帝时，河决，溃金堤，凡灌四郡，河堤使者王延世塞以竹落，长四丈，大九围，盛以小石，两船夹载而下之，三十六日河堤成，改元为河平。</p>
<p>　　又曰：贾让奏言治河有上中下三策。若徙其当水冲之人以避之，放河使北入海，泠滥期月自定，不劳人力，此功一立，河定人安，千载无患，谓之上策。若多穿漕渠，使人得以溉田，虽非圣人法，然亦救败之术也。今据坚地作石堤，东西水门但用木与土耳，旱则开东方水门以溉田，水则开西方高门以分河，此诚富国安民，兴利除害，谓之中策。苟缮完故堤，增卑培厚，劳费无已，数逢此害，谓最下策也。</p>
<p>　　又曰：武帝元光中，河水决顿丘，发卒十万救决河，起龙渊宫。(武庙也。自作之，故曰官。)</p>
<p>　　《吕氏春秋》曰：故龙门未开，吕梁未发，河出孟门，大溢逆流，名曰洪水。禹乃决江疏河，为彭蠡之鄣，所治者千八百国，此禹之功。</p>
<p>　　《文子》曰：江河之大溢，不过三日。</p>
<p>　　《水经注》曰：汉平帝之世，河汴决坏，未及得修，汴渠东侵，日月弥广，门闾故处，皆水中也。汉明帝永平十二年，议治汴渠，上乃引乐浪人王景问理水形便。景陈利害，应对敏捷，帝甚善之，乃赐《山海经》，《河渠书》、《禹贡图》，以及钱帛。发卒数十万，诏景与将作谒者王昊，治渠防筑堤防修堨，起自荥阳，东至千乘海口，千有馀里。景乃商度地势，凿山开涧，防遏冲要，疏决壅积，十里一门，水更相回注，无复溃漏之患。明年渠成，帝亲自巡行，诏滨河郡国置河堤员吏，如西京旧制。景由是显名，王昊及诸从事者，皆增秩一等。顺帝阳嘉中，又自汴河口以东，缘河积石为堰，通淮，曰金堤。灵帝建宁中，又增修石门，以遏渠口，水盛则通注，津耗则辍流。</p>
<p>　　○淮</p>
<p>　　《春秋说题辞》曰：淮出桐柏，淮者，均也，均其务。</p>
<p>　　《释名》曰：淮，围也，围绕扬州北界，东至海。(《广雅》同。)</p>
<p>　　《说文》曰：淮出南阳平氏桐柏大复山东南。</p>
<p>　　《水经注》及《山海经》云：淮水出南阳平氏县桐柏山，其源初则涌出，复潜流三十里，然后长骛东北，经大复山，从义阳郡北东，过江夏平春县北，又东过新息县南期思县北，至原鹿县南，与汝水合。又东过庐江安丰县，与决水合。东北至九江寿春县东，与颍水合。寿春县北，与淝水合。又东至当涂县北，与涡水合。东北至下邳淮阴县，与泗水合。东至广陵淮浦县而入海也。近海数百里通朝夕潮，《尚书》称导淮自桐柏，东会于泗沂，入于海是也。</p>
<p>　　《书》曰：淮沂其乂。</p>
<p>　　又曰：泗滨浮磬，淮夷蠙珠。</p>
<p>　　《周礼》曰：橘逾淮而北为枳，此地气然也。</p>
<p>　　《诗》曰：率彼淮浦，省此徐土。</p>
<p>　　《孟子》曰：禹排淮泗而注诸江。</p>
<p>　　焦贡《易林》曰：江河淮海，天之奥府，众利所聚，可以饶有。</p>
<p>　　刘向《说苑》曰：庄周贫，往贷于魏文侯。文侯曰："待吾邑粟之来而奉之。"周曰："乃今者周之来，见道牛蹄中有鲋鱼焉，太息谓周曰："我尚可活也。"周曰："须我为汝向南诣楚王，决江淮以溉汝。鲋鱼曰："今命在盆瓮之中耳，乃为我见楚王决江淮以溉我，汝即索我于枯鱼之肆矣。"</p>
<p>　　《晋阳秋》曰：秦始皇东游，望气者云：五百年后金陵有天子气，於是始皇改曰秣陵，堑北山以绝其势。今建康即秣陵，西北界所堑，即建康南淮也。(今谓之秦淮。)</p>
<p>　　《淮南子》曰：夫醉者超江淮，以为寻常之沟也。</p>
<p>　　○济</p>
<p>　　《释名》曰：济，济也，言源出河北，济河而南也。</p>
<p>　　《水经注》及《山海经》云：济水出河东垣县王屋山，初名沇水。《风俗通》云："济水出常山房子县赞皇山。"此又别是一水耳，应氏以为流入济者，非也。东出温县西北，始名济水。孔安国注《尚书》曰："泉源为沇，流去为济。"在温西北平地，又东南流当巩县之北，而南入河，与河并流，过成皋。成皋，今汜水县。</p>
<p>　　《晋书地理志》曰：济自大伾、入河，与河水斗大伾，成皋，古成皋兼包巩县之界，溢出为荥水，东流过阳武及封丘县，又东过冤朐县，南至定陶县南，又东北流与菏水会，东至乘氏县西，分而为二。其一东北流入钜野泽，过寿张西，与汶水合，又北过穀城县西，又东北过庐县北，经济郡东莱郡而入海也。《尚书》称导沇水，东流为济，河水所在也。又东北会于汶，又北东入于海是也。</p>
<p>　　《淮南子》曰：济水通和宜麦。</p>
<p>　　《风俗通》曰：济出常山房子县赞皇山，庙在东郡林邑县。济者，齐也，齐其度量也。</p>
<p>　　戴延之《西征记》曰：济水自大节岯入河，与河水斗而东流。</p>
<p>　　刘向《说苑》曰：四渎江河淮济，何以视诸侯？能荡涤垢浊焉，能通百川于海焉，能荡出云雨焉，为德甚美，故视诸侯。</p>
<p>　　《周礼冬官》曰：鸲鹆不逾济，地气然也。</p>
<p>　　《左传》曰：郑伯之车偾于济。</p>
<p>　　《韩子》曰：清济浊河，足以为限；长城巨防，足以为塞：齐五战之国也。</p>
</div>
</div>
<div class="bookvmiddle">
<a href="/guwen/bookv_14911.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_14913.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
