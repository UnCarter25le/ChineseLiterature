
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·日用部·衣裳_古诗文网
</title>
<meta content="有巢氏始衣皮。轩辕妃嫘祖始兴机杼，成布帛。尧始加絺苎木绵布毛罽。黄帝臣胡曹始作衣，伯余始作裳，始衣裳加垂以衣皮，短小也。舜制韨（冕服之韠，古字，从韦，今从丝），三代增画文；汉明帝用" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19250.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>日用部·衣裳</b></span>
<a href="javascript:PlayBookv(19250)" style="margin-left:5px;"><img alt="" height="16" id="speakerimgBookv19250" src="/img/speaker.png" width="16"/></a>
<span id="bookvPlay19250" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　有巢氏始衣皮。轩辕妃嫘祖始兴机杼，成布帛。尧始加絺苎木绵布毛罽。黄帝臣胡曹始作衣，伯余始作裳，始衣裳加垂以衣皮，短小也。舜制韨（冕服之韠，古字，从韦，今从丝），三代增画文；汉明帝用赤皮；魏晋始易络纱。黄帝始制衮，舜始备，周始详。</p>
<p>　　<strong>袍</strong></p>
<p>　　傅说制袍，长至足。隋制大袍，宇文护始加襕。舜制深衣。马周制襕衫。汉制方心曲领，唐制圆领。</p>
<p>　　<strong>公服</strong></p>
<p>　　唐太宗制朝参拜表朝服，公事谒见，公服始分别。北齐入中国，始胡服，窄袖。唐玄宗始公服，褒博大袍。</p>
<p>　　伏羲制裘（一云黄帝）。禹制披风（如背子制较长，而袖宽于衫）、制襦（短衣）。伊尹制夹袄。汉高祖制汗衫（小仅覆胸背，即古中单帝与楚战汗透，因名）。唐高祖制半臂（隋文帝时半臂余，即长袖也。高祖减为秃袖，如背心）。马周制开骻（即今四骻衫）。周文王制裈，禹始制袴，周武王改为褶，以布；敬王以缯；汉章帝以绫，始加下缘。</p>
<p>　　晋董威制百结（碎杂缯为之）。宋太祖制截褶、制海青（俱仿南番作）。宇文涉制毡衫。</p>
<p>　　<strong>防雨服</strong></p>
<p>　　陈成子制雨衣、雨帽。宇文涉制雨笼。于则制角袜（前后两只相承，中心系带）。魏文帝吴妃始裁缝如今样。后魏始赐僧尼偏衫。</p>
<p>　　<strong>天子服</strong></p>
<p>　　黄帝始定人君服，色随王运。周公始制天子服，四时各以其色。隋文帝始专尚黄。唐玄宗时，韦韬请天子服御皆用黄，设禁。</p>
<p>　　<strong>隋别服色</strong></p>
<p>　　炀帝诏牛弘等始别服色，三、四品紫，五味朱，六品以下绿，胥吏青，庶人白，商皂。本秦始皇以紫、绯、绿三等服为制。</p>
<p>　　<strong>僧衣</strong></p>
<p>　　后魏制僧衣，赤布，后周易黄，宇文周易褐色。北齐忌黑，以僧衣多黑，始行师忌僧。</p>
<p>　　<strong>鱼袋</strong></p>
<p>　　即古鱼符，刻鱼，盛之以袋，而饰金银玉。三代为等袋，用韦。唐高祖始制鱼袋，饰金银。武后改制龟，盖为别；后复为鱼，加用铜；宋仁宗加用玉。唐玄宗敕品卑者借绯及鱼袋。</p>
<p>　　<strong>笏</strong></p>
<p>　　成汤始制笏，书教令以备忽忘。武王诛纣，太公解剑带，笏始制为等。周制诸侯用象笏。晋、宋以来，惟八座用笏，余执手板。周武帝始百官皆执笏朝参，以笏为礼。汉高祖制手板如笏，魏武帝制露板（奏事木简）。</p>
<p>　　<strong>带绶</strong></p>
<p>　　黄帝制衣带（用革反插垂头），秦二世名腰带。唐高宗始制金、玉、犀、银、鍮、鉐、铜、铁等差。</p>
<p>　　<strong>佩</strong></p>
<p>　　尧始制佩，周制为等。七国去佩留繸，始以彩组连结子繸。转相受为绶（古绶以贯佩）制，更秦名，本三代。汉高祖制为等加缥。天子佩白玉而玄组绶，公侯佩山玄玉而朱组绶，大夫佩水苍玉而纯组绶，世子佩瑜玉而綦组绶，士佩瓀玟而缊组绶，孔子佩象环五寸而綦组绶。</p>
<p>　　<strong>牙牌</strong></p>
<p>　　宋太祖始制牙牌，给赐立功武臣悬带，令朝参官皆用之。颛顼制丝绦。汤制隃囊，厕牖近身之小衫，即今之汗衫也。</p>
<p>　　<strong>绣（上髟下屈）</strong></p>
<p>　　盖以羽衣为半臂，如《汉书》所谓诸子绣（上髟下屈），其字不同，其义则一也。</p>
<p>　　<strong>襳褵</strong></p>
<p>　　羽衣也。又曰氅衣。缊黂敝衣。袯襫，蓑衣，暆（音夷）（日俞），雨衣。</p>
<p>　　<strong>襜褕（音谄遥）</strong></p>
<p>　　单衣也。武安侯田蚡坐襜褕入宫，不敬，国除。</p>
<p>　　<strong>吉光裘</strong></p>
<p>　　汉武帝时，西域献吉光裘，裘色黄，盖神马之类，入水不濡，入火不燃。</p>
<p>　　<strong>雉头裘</strong></p>
<p>　　大医程据上雉头裘，武帝诏据：此裘非常衣服，消费功用，其于殿前烧之。</p>
<p>　　<strong>狐白裘</strong></p>
<p>　　孟尝君使人说昭王幸姬求解，姬曰：“愿得狐白裘”。此裘孟尝君已献昭王，客有能为狗盗者，夜入秦宫藏中，取以献姬，乃得释。</p>
<p>　　<strong>集翠裘</strong></p>
<p>　　武后赐张昌宗集翠裘，后令狄仁杰与赌此裘。仁杰因指所衣紫拖袍，后曰：“不等。”杰曰：“此大臣朝见之服也。”昌宗累局连北，仁杰褫其裘，拜恩出，赐与舆前厮养。</p>
<p>　　<strong>鹔鹴裘</strong></p>
<p>　　司马相如初与文君还成都，居贫愁惫，以所着鹔鹴裘，就市人杨昌贳酒，与文君拨闷。</p>
<p>　　<strong>深衣</strong></p>
<p>　　古者深衣，盖有制度，短毋见肤，长毋被土。制有十二幅，以应十有二月；袂圆以应规；曲袷如矩以应方；负绳及踝以应直，下齐如权衡以应平。</p>
<p>　　<strong>黑貂裘</strong></p>
<p>　　苏秦初说赵，赵相李兑遗以黑貂裘。及游说秦王，王不能用，黑貂之裘敝。</p>
<p>　　<strong>通天犀带</strong></p>
<p>　　南唐严续相公歌姬、唐镐给事通天犀带，皆一代尤物，因出伎解带呼卢。唐彩大胜，乃酌酒，命美人歌一曲而别，严怅然久之。</p>
<p>　　<strong>月影犀带</strong></p>
<p>　　张九成有犀带，文理缜密，中有一月影，过望则见，贵重在通天犀之上，盖犀牛望月之久，故感其影于角也。</p>
<p>　　<strong>黄琅带</strong></p>
<p>　　唐太宗赐房玄龄黄琅带，云服此带，鬼神畏之。</p>
<p>　　<strong>百花带</strong></p>
<p>　　宗测春游山谷，见奇花异卉，则系于带上，归而图其形状，名“百花带”，人多效之。</p>
<p>　　<strong>笏囊</strong></p>
<p>　　唐故事，公卿皆搢笏于带，而后乘马。张九龄体弱，使人持之，因设笏囊。笏囊自此始。</p>
<p>　　<strong>只逊</strong></p>
<p>　　殿上直校鹅帽锦衣，总曰“只逊”。曾见有旨下工部，造只逊八百副。</p>
<p>　　<strong>身衣弋绨</strong></p>
<p>　　张安世尊为公侯，而身衣弋绨，夫人自绩。</p>
<p>　　<strong>衣不重帛</strong></p>
<p>　　晋国苦奢，文公以俭矫之，乃衣不重帛，食不嫌肉。未几时，国人皆大布之衣，脱粟之饭。</p>
<p>　　<strong>韎韦跗注</strong></p>
<p>　　韎，赤也。跗注，戎服，若袴而属于跗，与袴连，言军中君子之饰也。</p>
<p>　　<strong>飞云履</strong></p>
<p>　　白乐天烧丹于庐山草堂，制飞云履，立云为直，四面以素绢作云梁，染以诸香，振履，则如烟雾。常着示道友云，吾足下生云，计不久上升矣。</p>
<p>　　<strong>襕衫</strong></p>
<p>　　明朝高皇后见秀才服饰与胥吏同，乃更制儒巾襕衫，令太祖着之。太祖曰：“此真儒者服也。”遂颁天下。</p>
<p>　　<strong>毳衣</strong></p>
<p>　　《诗经》：“毳衣如菼。”天子、大夫之服。纨袴，贵家子弟之服。逢腋，肘腋宽大之衣，为庶人之服。</p>
<p>　　<strong>初服</strong></p>
<p>　　初，始也，谓未仕时清洁之服，故致仕归，曰得遂初衣。</p>
<p>　　<strong>轻裘缓带</strong></p>
<p>　　羊祜在军中尝服之。偏裻，戎衣名；肠夷，甲名；皆从军所服之饰。</p>
<p>　　<strong>赤芾</strong></p>
<p>　　芾，冕之饰也。大夫以上，赤韠乘轩。</p>
</div>
</div>
<div class="bookvmiddle">
<a href="/guwen/bookv_19249.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19251.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
