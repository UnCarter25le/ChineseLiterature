
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·地部·卷二十七_古诗文网
</title>
<meta content="○泾《书禹贡》曰：泾属渭汭。(属，隶也。水北曰汭，言治水注入渭。)《诗》曰：泾以渭浊，湜湜其沚。《传》曰：诸侯之大夫从晋侯伐秦，以报栎之役，济泾而次，秦人毒泾上流，师人多死。(以毒" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_14913.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>地部·卷二十七</b></span>
<a href="javascript:PlayBookv(14913)" style="margin-left:5px;"><img alt="" height="16" id="speakerimgBookv14913" src="/img/speaker.png" width="16"/></a>
<span id="bookvPlay14913" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○泾</p>
<p>　　《书禹贡》曰：泾属渭汭。(属，隶也。水北曰汭，言治水注入渭。)</p>
<p>　　《诗》曰：泾以渭浊，湜湜其沚。</p>
<p>　　《传》曰：诸侯之大夫从晋侯伐秦，以报栎之役，济泾而次，秦人毒泾上流，师人多死。(以毒药投泾水之上流，晋师饮之多死。)</p>
<p>　　《国语》曰：恭王游于泾水上，密康公从，三女奔之。其母曰："必致之于王。夫兽三为群，女三为粲，粲美之物，汝何德以堪之？"康公弗许，一年，恭王灭密。</p>
<p>　　《史记》曰：韩闻秦之好兴事，乃使水工郑国间说秦，令凿泾水，自中山西抵瓠口为渠以溉田。</p>
<p>　　又曰：秦二世梦白虽虎啮左骖杀之，卜泾为祟，二世乃剂望夷宫而欲祀之。</p>
<p>　　《汉书》曰：泾书不在大川之祀，以近咸阳，得比大川之祀。</p>
<p>　　又曰：太始二年，赵中大夫白公(郑德曰：白姓，公爵，时人多相谓为公。)复奏穿渠，因名白氏渠，民得其饶，歌之曰："田於何所？池阳谷口。郑国在前，白公起后。举锸为云，决渠为雨。泾水一石，其泥数斗。且溉且粪，(如淳曰：水停淤河以当粪。)长我禾黍。衣食京师，亿万之口。"</p>
<p>　　《益部耆旧传》曰：汉武祀甘泉，至泾桥有女子浴于泾水，乳长七尺，怪遣问之。女曰："帝后第七车知我。"时侍中张宽在第七车，对曰："天星主祭祀，斋戒不洁，则女人见。"</p>
<p>　　《水经注》曰：泾水导源安定朝那县西笄头山，秦始皇巡地，西出笄头山即是也，盖大陇之异名。</p>
<p>　　○渭</p>
<p>　　《诗》曰：我送舅氏，于渭之阳。</p>
<p>　　《史记》曰：秦武王三年，渭水赤三日，昭王十四年，又赤三日。</p>
<p>　　《洪范五行传》曰：赤者火色，盖亦以火沴水也。渭水秦大川也，阴阳乱，秦用严刑，败乱之象。</p>
<p>　　《史记》曰：西伯猎，遇太公渭之阳，与语大悦。</p>
<p>　　《汉书》曰：武帝元光六年春，穿漕渠通渭。</p>
<p>　　《山海经》曰：渭水出鸟鼠同穴山东，注河，入华阴北。(鸟鼠同穴山，今在陇西首阳县。渭水出其东，经南安、天水、略阳、扶风、始平、京兆，至弘农华阳县入河也。)</p>
<p>　　《三辅黄图》曰：始皇兼天下，都咸阳，渭水贯都，以象天汉。</p>
<p>　　《水经注》曰：渭水中旧有忖留神相。此神尝与鲁班语，班令其人出，忖留曰："我貌丑，卿善图物容，我不能出。"班於是拱手与言曰："出头见我。"忖留乃出首，班於是以脚画地，忖留觉之，便还没水。故置其象于水中，惟背以上立水上。</p>
<p>　　《三辅决录》曰：项中山饮马渭水，日与三钱以偿之。</p>
<p>　　《列子》曰：夸父逐日，渴，饮渭水不足，乃渴死。</p>
<p>　　《淮南子》曰：渭水多力，宜黍。</p>
<p>　　○霸</p>
<p>　　《水经注》曰：霸者，水上地名也。水东合浐水，过白鹿原，至秦虎圈北入渭。</p>
<p>　　《汉书地理志》曰：霸水出蓝田谷，古曰滋水，秦穆公更名霸水，以彰霸功。</p>
<p>　　《汉书》曰：汉王元年十月至霸上，秦王子婴降。</p>
<p>　　○浐</p>
<p>　　《水经注》曰：浐水出京兆蓝田谷，北入于霸。</p>
<p>　　《地理志》曰：浐水出南陵县之蓝田谷，西北流与一水合，水出西南莽谷，东北流注浐水，水又北历蓝田川，北流注于霸水也。又云浐水北至霸陵，入霸水也。</p>
<p>　　《西京记》曰：西京东市平准署东隅有放生池分浐水，渠自道政坊东城西流注之，俗号海地。</p>
<p>　　又曰：浐水西岸有阪，旧名浐阪。隋文帝恶阪之名，改名长乐坡。</p>
<p>　　○丰</p>
<p>　　《汉书地理志》曰：漆沮既从，丰水攸同。颜师古注曰：丰水出鄠之南山，言沮水既从入渭，丰水亦同来也。</p>
<p>　　《水经注》曰：渭水又东，与丰水会于短阴山，水会无他高山异峦，惟东原阜石墩而已。水上旧有便门桥。</p>
<p>　　《毛诗·文王有声》曰：丰水有芑，武王岂不仕？贻厥孙谋，以燕翼子。</p>
<p>　　《文子》曰：老子云："丰水之深十仞，而不受尘垢，金铁在中，形见于外。"</p>
<p>　　○镐</p>
<p>　　《水经注》曰：镐水上承镐池於昆明池北，周武王之所都也。故《诗》云："考卜维王，宅是镐京。维龟正之，武王承之。"镐水又北流与滮池合，又北经清泠台，西经慈石门注于渭。郑玄曰："丰镐之间，水北流也。"</p>
<p>　　○涝</p>
<p>　　《说文》曰：涝，水出扶风鄠，北入渭。</p>
<p>　　《山海经》曰：牛首之山，涝水出焉，西注于潏，水多飞鱼。</p>
<p>　　○潏</p>
<p>　　《字林》曰：潏，水出杜陵县。</p>
<p>　　《水经注》曰：潏水上承皇子陂，水经渐台，东入渭，亦名沈水，又名高都水，汉王氏五侯大治池宅，引高都水入长安城。故百姓歌之曰："五侯初起，曲阳最怒，决坏高都，竟连五杜，土山渐台，象西白虎"是也。</p>
<p>　　○伊</p>
<p>　　《水经》曰：伊水，出南阳县西荀渠山。</p>
<p>　　《左僖·僖公二十二年》曰：初，平王东迁也，辛有适伊川，见被发而祭于野者，曰："不及百年，此其戎乎？"</p>
<p>　　《山海经》曰：独苏之山，伊水出焉，东流注于洛。</p>
<p>　　戴延之《西征记》曰：伊水，上源经新城、陆浑二县，男女无少长皆病癭。俗云水土所致，伊水不可饮也。</p>
<p>　　《吕氏春秋》曰：有莘氏女子采桑，得婴儿桑中，其母居伊水上，故命之曰伊尹。</p>
<p>　　○洛</p>
<p>　　《水经注》曰：洛水，出京兆上洛县护举山。</p>
<p>　　《地理志》曰：洛水，出冢岭山。</p>
<p>　　《易上·系辞》曰：洛出书，圣人则之。</p>
<p>　　《易乾凿度》曰：王者盛德之应，洛水先温，九日乃寒，五日变为五色。</p>
<p>　　又曰：帝王将起，河洛龙见，察见首黑者人，正白者地，正赤者天。</p>
<p>　　《尚书禹贡》曰：导洛自熊耳。(在宜阳之西也。)东北会于涧瀍，(会于河南城南。)又东会于伊，(合于洛阳之南。)又东北入于河。(合于巩之东也。)</p>
<p>　　《尚书中候》曰：武王沉璧于河，礼毕退，至日旰，荣光幕河，青云浮洛。</p>
<p>　　《毛诗》曰：瞻彼洛矣，维水泱泱。</p>
<p>　　《春秋说题辞》曰：洛出熊耳山。雒之为言绎也，绎其燿也。(宋均注曰：水光耀也。)</p>
<p>　　《国语》曰：灵王二十二年，穀洛斗，将毁宫室，王欲壅之。太子晋曰："夫山，土之聚也；薮，物之归也；川，气之导也；泽，水之锺也。夫水聚于高，归于下，今吾执政无乃实有所僻而滑夫二川之神。"王卒壅之，王室大乱。</p>
<p>　　又曰：伊洛竭而夏亡，河竭而商亡。</p>
<p>　　《汉书》曰：武帝穿渠引洛水，岸遂崩，乃凿井深四十馀丈，往往为井，井下相通行水。</p>
<p>　　谢承《后汉书》曰：沛国陈宣，建武十年，雒水出造津城门，或欲筑塞之，宣谏曰："昔王尊正身金堤，水退，况圣主耶？"言未绝而水去。</p>
<p>　　《水经注》曰：昔黄帝之时，天大雾三日，帝游洛水之上，见大鱼，杀五牲以醮之，天乃甚雨七日七夜，鱼流始得图书。</p>
<p>　　《魏略》曰：汉火行忌水，故"洛"去水而加隹焉。</p>
<p>　　《山海经》云：秦冒之山，洛水出焉，东注于河，其中有藻玉。</p>
<p>　　《述征记》曰：洛水底有礜石，故上无水。</p>
<p>　　○瀍</p>
<p>　　《水经》曰：瀍水，出河南穀城县北山东，与千金渠合，又东过偃师，入于洛。</p>
<p>　　○涧</p>
<p>　　《水经》曰：涧水，出新安县南白石山。东南入于洛。</p>
<p>　　又曰：《三辅决录》注云："马氏兄弟五人共居涧穀二水之交，作五门客舍，因舍以为名。今在河南西四十里，以《山海经》推校，里数不殊仲治所记，水会尚有故居之处，斯则涧水也。即《周书》所谓我乃卜涧水东，言是水也。</p>
<p>　　○穀</p>
<p>　　《水经》曰：穀水，出弘农渑池县南嶓冢林穀阳谷也。</p>
<p>　　《山海经》曰："傅山之西有林焉，曰嶓冢，穀水出焉，东流注于洛，其中多珉玉。"今穀水出于崤东马头山谷阳谷，东北流历渑池川。</p>
<p>　　韦昭《国语》注曰：洛水在城南，穀水在王城北，东入于瀍。灵王时，穀水盛出于王城西，而南流合于洛，两水相格，有似于斗，而毁王城西南也。</p>
<p>　　○汉沔</p>
<p>　　《尚书禹贡》曰：江汉朝宗于海也。</p>
<p>　　《诗》曰：《汉广》，德广所及也，文王之化被于南国，美化行乎江汉之域。</p>
<p>　　又曰：滔滔江汉，南国之纪。</p>
<p>　　又曰：南有乔木，不可休思，汉有游女，不可求思。</p>
<p>　　《左传》曰：蔡昭侯为两佩与两裘以如楚，献一佩一裘于昭王。子常欲之，不与。三年止之。蔡侯归及汉，执玉而沉曰："余所济汉而南者，有若大川。"</p>
<p>　　又曰：楚国方城以为城，汉水以为池。</p>
<p>　　又曰：吴师伐郢，楚子常济汉而阵，自小别至于大别。</p>
<p>　　《蜀志》曰：少府王谋等上言，前襄阳男子张嘉、王休献玉玺，玺潜汉水，於深渊晖景烛曜，玺光彻天。</p>
<p>　　孙岩《宋书》曰：汉中成固县汉水岸际，有异声如雷，俄顷岸崩，有铜钟十二出自潜壤，体制既精，扣之清响。</p>
<p>　　《韩诗》曰：郑交甫过汉皋，遇二女妖服，佩两珠，交甫与之言，曰："愿请子之佩。"二女解佩与交甫而怀之，去十步探之则亡矣，回顾二女，亦即亡矣。</p>
<p>　　《水经注》及《山海经》注云：汉水出陇坻道县嶓冢山，初名漾水，东流至武都沮县，始为汉水，东南至葭萌，与羌水合，至江夏安陆县名沔水，故有汉沔水之名。(即周昭王溺于此处。)又东至竟陵，合沧浪之水，(即屈原遇渔父处。)又东过三澨，水触大别山南，而入江也。(庾仲雍《汉水记》曰：汉水出广汉，漾水出陇西，东流至武都而与汉水合。沔水出武都沮县，亦与汉水相合。)又东为沧浪之水，过三澨，至于大别，南入于江，东汇泽为彭蠡，东为北江，入于海是也。(汇，回也。音胡贿反。言汉水合大江，回流入彭蠡泽，东北至南徐州，名为北江而入海。)</p>
<p>　　又曰：沔水东经万山北，山下有潭，中有杜元凯碑。元凯好尚后名，作两碑并述己功，一碑立岘山，一碑沈此潭中。曰："千载之后，何知不深谷为陵也。"</p>
<p>　　又曰：汉东经西城县故城，为鳣湍，洪波漭荡，漰浪云颓，古耆旧言，有鳣奋鬐望涛直上至此曝鳃，因以名鳣湍焉。</p>
<p>　　又曰：汉水经西城县故城南，又东为龙泉，泉上有胡鼻山，石类胡人鼻故也。下临龙井渚，泉深数丈。</p>
<p>　　盛弘之《荆州记》曰：沔水隈潭极深，先有蛟为害，邓遐为襄阳太守，拔剑入水，蛟绕其足，遐自挥剑截蛟数段，流血丹水，勇冠当时。于后遂无蛟患。</p>
<p>　　又曰：荆蕴玉以润其区，汉含珠而清其域。</p>
<p>　　《梁州记》曰：汉水发源陇西氐道县之嶓冢山，东至于夏口合江，绵带四州之域，经途五千馀里，谓之沔水。</p>
<p>　　《水经》曰：沔水出武都沮县东浪谷中。注曰，一名沮水，以其初出沮洳然也。</p>
<p>　　《淮南子》曰：汉水重安而宜竹箭。</p>
</div>
</div>
<div class="bookvmiddle">
<a href="/guwen/bookv_14912.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_14914.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
