
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·兽部·卷二十_古诗文网
</title>
<meta content="○貔《尔雅》曰：貔，白狐。其子，縠。(郭璞症曰：一名执夷，虎豹之属。縠，许卜切。)《说文》曰：貔，豹属，出貉(音陌。)国。(猛什蘙。)《尚书》曰：如虎如貔，如熊如罴。《毛诗》曰：献" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15759.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>兽部·卷二十</b></span>
<a href="javascript:PlayBookv(15759)" style="margin-left:5px;"><img alt="" height="16" id="speakerimgBookv15759" src="/img/speaker.png" width="16"/></a>
<span id="bookvPlay15759" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○貔</p>
<p>　　《尔雅》曰：貔，白狐。其子，縠。(郭璞症曰：一名执夷，虎豹之属。縠，许卜切。)</p>
<p>　　《说文》曰：貔，豹属，出貉(音陌。)国。(猛什蘙。)</p>
<p>　　《尚书》曰：如虎如貔，如熊如罴。</p>
<p>　　《毛诗》曰：献其貔皮，赤豹黄罴。</p>
<p>　　《礼记·曲礼》曰：前有挚兽，则戴貔貅。</p>
<p>　　《庄子》曰：丰狐文貔，搏於山林，伏於岩穴，夜行昼居，求食江湖之上。</p>
<p>　　《韩子》曰：虎貔不用爪牙，与鼢鼠同威。</p>
<p>　　《毛诗草木虫鱼疏》曰：貔，似虎，或曰势熊，一名执夷，一名白狐。其子为縠。辽东人谓之熊罴。</p>
<p>　　○熊</p>
<p>　　《说文》曰：熊兽似豕，山居冬蛰。</p>
<p>　　《诗义疏》曰：熊能攀缘上高树，见人则颠倒投地而下。冬入穴而蛰，始春而出。</p>
<p>　　《孝经援神契》曰：赤熊见则奸宄自远。</p>
<p>　　《本草经》曰：熊脂，一名熊白，味甘微温，无毒，主治风痹。</p>
<p>　　《穆天子传》曰：舂山，百兽所聚也，爰有赤豹熊罴。</p>
<p>　　《六韬》曰：文王囚羑里。散宜生受命而行。宛怀条途之山，有黄熊，得而献於纣。</p>
<p>　　《左传》曰：晋灵公使宰夫臑熊蹯不熟，杀之，置诸畚，载以过朝。</p>
<p>　　又曰：楚子将以商臣为太子令尹，子上谏之，不听。又欲立王子职而黜商臣，商臣以宫甲围成王。王请食熊蹯而死，竿育，王缢。</p>
<p>　　《史记》曰：赵简子病，不知人。五日而寤，曰："我之帝所，见一熊欲援我，帝命我射之，中熊，死。有当道者曰：帝令主君灭晋二卿，熊，其祖也。"</p>
<p>　　《汉书》曰：昌邑王贺在藩邸，见熊。以问左右，左右皆答不见。</p>
<p>　　又曰：孝玄帝冯昭仪。上幸虎圈斗兽。后宫皆坐，熊出圈，攀槛欲上殿，昭仪乃当熊而立。及左右格杀熊，上问人情惊惧，何故当熊。昭仪曰："夫猛兽得人而止，妾恐熊至御坐，故身当之耳。"帝嗟叹，以此倍敬重之。</p>
<p>　　《淮南子》曰：诚中之人乐而彶，(彶，急也。忠信之人，自乐为之，非彶彶也。)如鹗之好声，熊之好经，夫有谁为务？</p>
<p>　　又曰：爱熊而食之盐，爱獭而饮之酒，虽欲养之，非其道也。(熊食盐而死，獭饮酒而败，故曰非其道也。)</p>
<p>　　《周书·王会》曰：成王时，不屠何国献青熊一。</p>
<p>　　《孟子》曰：鱼我所欲也，熊掌亦我所欲也，二者不可得兼，舍鱼而取熊掌也。仪者我所欲，生亦我所欲，二者不可得兼，舍生而取义。</p>
<p>　　《列子》曰：黄帝战于阪泉，帅熊驱虎为前驱。</p>
<p>　　《缠子》曰：桀王天下，酒浊而杀厨人。纣王天下，熊蹯不熟而杀厨人。</p>
<p>　　《抱朴子》曰：《玉策记》称熊寿五百岁，五百岁则能化。</p>
<p>　　《琐语》曰：晋平公梦见赤熊窥屏，恶之，而有疾。使问子产，子产曰："昔共工之御曰浮游，既败於颛顼，自没沉淮之渊。其色赤，其言善笑，其行善顾，其状如熊。常为天王祟，见之堂上，则王天下者死；见堂下则邦人骇；见门，近臣忧；见庭，则无伤。窥君之屏，病而无伤，祭颛顼共工则瘳。"公如其言而疾间。</p>
<p>　　《魏略》曰：大秦国出玄熊赤螭。</p>
<p>　　《建武故事》曰：咸和七年，左右启以米饴熊。上曰："此无益而费于穀，且是恶兽，所不宜畜。"使遣打杀，以肉赐左右直人。</p>
<p>　　《异苑》曰：邵陵高平黄秀，以玄嘉三年入山，经月不还。其儿根生寻觅，见蹲空树中，从头至腰，毛色如熊。问其何故，答曰："天谪如此，汝但自去。"生哀恸而归。逾年，人见其形，尽为熊矣。</p>
<p>　　又曰：熊兽藏於山穴，穴里不得枷及伤残，见则舍穴自死。</p>
<p>　　《续搜神记》曰：晋升平中，有人入山射鹿，忽堕一坎，窅然深绝。内有数头熊子。须臾，有一大熊来入，瞪视此人，人谓必以害己。良久，出藏果分与诸子，末后作一分，著此人前。人饥久，於是冒死取啖之。既转相狎。熊母每且觅食果还，辄分此人，人赖以支命。后熊子大，其母一一负将出，子既尽，人分死坎中，穷无出路。熊母寻复还入，坐人边，人解意，便抱熊之足，於是跳出，遂得无他。</p>
<p>　　又曰：熊无穴，居大树孔中。东土呼熊为子路，以物击树，云"子路可起"，於是便下。不呼则不动也。</p>
<p>　　○罴</p>
<p>　　《尔雅》曰：罴如熊，黄白文。(郭璞症曰：似熊而长头高脚，猛憨多力，能拔树木。关西呼为豭罴。)</p>
<p>　　《搜神契》曰：赤罴见，奸宄息。佞人离则出。</p>
<p>　　《山海经》曰：嶓冢之山，其兽多罴。</p>
<p>　　《尚书·禹贡》曰：熊罴狐狸织皮。</p>
<p>　　《诗》曰：吉梦维何？维熊维罴，男子之祥。</p>
<p>　　《诗·荡·韩奕》曰：献其貔皮，赤豹黄罴。</p>
<p>　　《毛诗草木虫鱼疏》曰：黄罴，大如熊，脂如熊白而稍粗理。</p>
<p>　　《史记》曰：赵简子疾，梦之帝所，听钧天之乐，次射杀熊，又有一罴来，亦杀之。天帝甚喜。</p>
<p>　　《晋书·载记》曰：符健字业，洪第三子也。初，母姜氏梦大罴而孕，长而勇果。</p>
<p>　　《北史》曰：齐神武遣韩轨、司马子如从河东宵济华州，袭王罴，罴不觉。比晓，轨众已乘梯入城，罴尚卧未起，闻阁外匈匈有声，便袒身露髻徒跣，持一白挺，大呼而诟曰："老罴当道卧，犭雚子那敢过！"敌见惊退。</p>
<p>　　○猰窳(上音轧，下音庾)</p>
<p>　　《尔雅》曰：猰窳，类犭区虎，食人，迅走。(犭区，敕俱切。)</p>
<p>　　《海内经》曰：猰窳龙首而蛇身人面，居於弱死晷，食人。</p>
<p>　　《山海经》曰：少咸之山兽，其状如牛而赤身，人面马足，名曰猰窳。其音如婴儿，食人。</p>
<p>　　《淮南子》曰：尧时，猰窳为民害，尧乃使羿杀之。</p>
<p>　　○犭区</p>
<p>　　《尔雅》曰：犭区，似狸。(郭璞曰：今犭区虎大于虎豹，文如狸，山民呼犭区虎大者为犭区犴。)</p>
<p>　　《搜神记》曰：江汉之域有犭区人，其先，禀君之苗裔也。能化为虎。长沙所属蛮县痘赃居民，作槛捕虎，得一亭长，赤帻大冠，在槛中。问其故，亭长大怒曰："昨忽被县召，避雨，遂误入此中。"於是即出之，乃化为虎上山。俗云犭区虎化为人，好着葛衣，其足无踵。虎有五指者皆是犭区。</p>
<p>　　○貘</p>
<p>　　《尔雅》曰：貘，白豹也。(郭璞症曰：似熊，小头痹脚，黑白驳，能舐食铜铁及竹、骨，骨节强直，中实少髓，皮辟湿。)</p>
<p>　　《说文》曰：貘，似熊，黄色，出蜀。</p>
<p>　　《广志》曰：貘大如驴，色苍白。舐铁消十觔。其皮温煗。</p>
<p>　　《抱朴子》曰：刘子知二负之尸，东方生识啖铁之兽，实赖鸟禹之书、大荒之籍矣。</p>
<p>　　《神异经》曰：西荒掷晷有人焉，头如人，著百结败衣，手足虎爪，名曰貘〈豸为〉。(音伪。)伺人独自，辄往就人睡，先使捕虱，得卧而舌出盘地丈馀。烧大石投舌上，於是而死。</p>
<p>　　○騊駼(上音陶，下音途)</p>
<p>　　《周书》曰：正北空桐、橐驼、騊駼为献。</p>
<p>　　《尔雅》曰：騊駼，马。(郭璞症曰：出《山海经》，其色青。)</p>
<p>　　《说文》曰：騊駼，野马之良也。</p>
<p>　　《史记》曰：匈奴奇畜则騊駼。(《广志》曰：騊駼，匈奴名马也。)</p>
<p>　　《山海经》曰：北海内有兽焉，其状如马，名曰騊駼。</p>
<p>　　○猩猩</p>
<p>　　《尔雅》曰：猩猩，小儿啼。(匠不趾封溪出猩猩，状如〈豸雚〉犭屯，声似小儿啼。)</p>
<p>　　《礼记》曰：猩猩能言，不离禽兽。</p>
<p>　　《春秋说题辞》曰：猩猩者，矜精者也，故能言，可使阳烈之类以检下。(宋均曰：矜，谓使人自矜在。精，审也。猩猩言说人善恶，是阳气之烈好善，王者所以检下也。)</p>
<p>　　《广志》曰：猩猩似狟，(音丸。)声如儿啼，不闻其言。出交趾封溪县。</p>
<p>　　《山海经》曰：有兽人面，名曰猩猩。</p>
<p>　　又曰：猩猩知人名，其为兽，如豕而人面。</p>
<p>　　《山海经赞》曰：猩猩似狐，走立行伏，怀木捅远，少辛明目。</p>
<p>　　《华阳国志》曰：永昌郡有猩猩，能言，其血可以染朱罽。</p>
<p>　　《孙卿子》曰：猩猩能言笑，亦二足，无毛。而君子啜其羹，食其肉。故人非以二足无毛，以知礼也。</p>
<p>　　《吕氏春秋》曰：伊尹说曰："肉之美者，猩猩之唇。"</p>
<p>　　《淮南万毕术》曰：归终知来，猩猩知往。(注曰：归终、猩猩，并神兽。)</p>
<p>　　《括地图》曰：猩猩人面豕身，知人名。</p>
<p>　　《蜀志》曰：封溪县有兽曰猩猩，体似猪，面似人，音作小儿啼声。既能语，又知人姓名。人知以酒取之，猩猩觉，初暂常之，得其味甘而饮之，终见羁缨也。</p>
<p>　　郦善长注《水经》曰：西蜀封溪县猩猩，人面兽形，能言语。</p>
<p>　　《南方草物状》曰：猩猩之兽，生在野中。状如犭屯子，民人捕取。交阯、武平、兴古有之。</p>
<p>　　晋郭璞《猩猩赞》曰：能言之兽，是谓猩猩。厥状似獾，号音若婴。自然知往，颇测物情。</p>
<p>　　○{巛禺}々(音翡)</p>
<p>　　《尔雅》曰：{巛禺}々，如人，被发迅走，食人。</p>
<p>　　《说文》曰：{巛禺}々，人身反踵，笑即上唇掩其目。一名枭羊，北方谓之土蝼。</p>
<p>　　《山海经》曰：{巛禺}々如人面，唇黑，身有毛，反踵，见人则笑，笑则上唇掩目。交广及南康山中有，大者丈馀，俗呼为山都。</p>
<p>　　《山海经图赞》曰：{巛禺}々怪兽，被发操竹。获人则笑，唇盖其目。终亦号咷，反为我戮。</p>
<p>　　《吴都赋》曰：猩猩啼而就擒，{巛禺}々笑而被格。</p>
<p>　　○风母</p>
<p>　　《世贽记》曰：炎州有风生兽，似豹，青色，大如猩猩。烧之不世，斫刺不入。以铁椎锻其头乃死。以其口向风，须臾活。以石上菖蒲塞蒲扒即死。取其脑，菊华和服之，尽十斤，寿五百岁。</p>
<p>　　《南州异物记》曰：风母兽，一名平猴，状如猴，无毛，赤目。若行逢人，便叩头，状如惧罪自乞。人若挝打之，惬然世地，无复气息。小得风吹，须臾能起。</p>
<p>　　《抱朴子·内篇》曰：风生兽，似豹，青色，大如猩猩，生南海大林中。张取积薪数车以烧之，薪尽，此兽在灰中不然，其毛不焦，斫刺不入，打之如皮囊。以锥锼其头数十乃死。</p>
<p>　　《岭南异物志》曰：风猩如猿猴而小，昼日卷伏不能动，夜则腾跃甚疾。好食蜘蛛虫。打杀，以口向风复活，惟破脑不复生矣。以酒浸，愈风疾。南人相传，云此兽常持一小杖，遇物则指，飞走悉不能去。人有得之者，所指必有获。夷人施罟网，既得其兽，不复见其杖，杖之数百，乃肯为人取。或云邕州首领宁洄得之，洄资产巨万，僮伎数百，洄甚秘其事。</p>
<p>　　○犴(音岸)</p>
<p>　　《说文》曰：犴，胡地野狗也。</p>
<p>　　《异物志》曰：犴，猿属，头形正方，发长尺馀，皆苍色，大类似人。欲有所视，辄摇头，两手被发；不尔，则复障其两目。衣毛皤皤，若被狐裘。木居洄藏，密向乃得见耳。</p>
<p>　　○蹶</p>
<p>　　《尔雅》曰：西方有比肩兽，与邛邛、矩虚比焉，其名曰蹶。</p>
<p>　　《说苑·复恩》曰：孔子曰：北方有兽，其名曰蹶，前足鼠，后足兔。是兽也，甚矣，其爱蛩蛩、巨虚也。食得甘草，必啮以遗蛩蛩、巨虚。蛩蛩、巨虚见人剿愦，必负蹶以走。蹶非性心爱蛩蛩、巨虚也，为假足也。二兽者亦非性心爱蹶也，为其得甘草而遗之故也。</p>
</div>
</div>
<div class="bookvmiddle">
<a href="/guwen/bookv_15758.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15760.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
