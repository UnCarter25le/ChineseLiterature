
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·职官部·卷十五_古诗文网
</title>
<meta content="○兵部尚书《六典》曰：兵部尚书、侍郎之职，掌天下武官选授及地图、舆马、甲仗之政令。其属有四：一曰兵部，二曰职方，三曰驾部，四曰库部，总其职务而行其制命。凡中外百司之事，由於所属，咸" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15068.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>职官部·卷十五</b></span>
<a href="javascript:PlayBookv(15068)" style="margin-left:5px;"><img alt="" height="16" id="speakerimgBookv15068" src="/img/speaker.png" width="16"/></a>
<span id="bookvPlay15068" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○兵部尚书</p>
<p>　　《六典》曰：兵部尚书、侍郎之职，掌天下武官选授及地图、舆马、甲仗之政令。其属有四：一曰兵部，二曰职方，三曰驾部，四曰库部，总其职务而行其制命。凡中外百司之事，由於所属，咸质正焉。</p>
<p>　　《五代史·晋史》曰：王权转兵部尚书，高祖德契丹屈节以事之，驰驲乘轺，道路交织。一日，敕权为使，权以前世累为将相，未尝自称臣於戎虏者。谓人曰："我虽不才，年今耄矣，岂能稽颡於穹庐之长乎？违诏得罪，亦所甘心。"由是停任。</p>
<p>　　○兵部侍郎</p>
<p>　　《唐书》曰：太宗以杨弘礼有文武材，擢拜兵部侍郎，专典兵机之务。弘礼每入参谋议，出则统众攻战。驻跸之阵领马步二十四军，出其不意以击之，所向摧破。太宗自山下见弘礼所统之众人皆尽力，杀获居多，甚壮之，谓许敬宗等曰："越公儿郎，故有家风矣。"</p>
<p>　　又曰：崔湜迁兵部侍郎，父挹为礼部侍郎，父子同为南省副贰，有唐以来未有其事。</p>
<p>　　○兵部郎中兵部员外郎</p>
<p>　　《六典》曰：兵部郎中二人，一人掌判帐及天下武官之阶品、卫府之名数；一人掌判簿，以总军戎差遣之名数。员外郎二人。</p>
<p>　　○职方郎中职方员外郎</p>
<p>　　《六典》曰：职方郎中、员外郎、掌天下之地图及城隍、镇戍、烽候之数，辨其邦国、都鄙之远近及四夷之归化者。(外夷有每有蕃客至，委鸿胪訉其人本国山川风土，修图以进。)</p>
<p>　　《周礼》曰：《夏官》职方氏，中大夫之职，掌天下地图，主四方之职贡。</p>
<p>　　○驾部郎中驾部员外郎</p>
<p>　　《六典》曰：驾部郎中、员外郎，掌邦国舆辇、车乘、传驿、厩牧官私马牛杂畜之簿籍，辨其出入，司其名数。</p>
<p>　　《北史》曰：冯子琮为尚书驾部郎中，摄库部。孝昭曾阅簿领试，令口陈，子琮闇对，无有遗失。</p>
<p>　　《隋书》曰：辛公义为驾部郎，勾检马牧，所获十馀万匹。帝喜曰："惟我公义，奉国竭心。"</p>
<p>　　○库部郎中库部员外郎</p>
<p>　　《六典》曰：库部郎中、员外郎，掌邦国军州戎器、仪仗，凡元正、冬至陈设，并祠祭、丧葬所供之物，皆辨其出入之数，量其缮造之功，以分给焉。</p>
<p>　　《宋书》：文帝宴会，有荒外归化人，帝问尚书库部顾琛曰："库中仗有几许？"琛诡对曰："有十万人仗，旧武库仗多，秘不言。"帝既问失言，及琛跪对，甚善之。</p>
<p>　　又曰：江智泉除尚书库部郎。时高流官序不为台郎，智泉问孤援寡独有此选，意甚不悦，固辞不拜。</p>
<p>　　《唐书》曰：孔若思迁库部郎中。若思常谓人仕至郎中足矣，至是持一石止水满於座右，以示有止足之意。</p>
<p>　　○户部尚书</p>
<p>　　《六典》曰：户部尚书、侍郎之职，掌天下田户、均输钱穀之政令。其属有四：一曰户部，二曰度支，三曰金部，四曰仓部，总其职务而行其制命。凡中外百司之事，由於所属，皆质正焉。</p>
<p>　　《汉书》曰：成帝置尚书五人，其三曰民曹，主人吏上尚书事。</p>
<p>　　《吴志》曰：孙休初即位，户部尚书阶下读奏。</p>
<p>　　《梁书》曰：到溉为左民尚书。溉身长八尺，美风仪，善容止，所莅以清白自修。性又率俭，不好声色，虚室单床，傍无姬侍；自外车服，不事鲜华，冠履十年一易，朝服或至穿补。传呼清路，示有朝章而已。</p>
<p>　　又曰：何胤，字子季，为左民尚书，后辞官，隐於若邪山云门寺。敕给白衣尚书禄，胤固辞。</p>
<p>　　又曰：到洽为御史中丞，兄溉为左民尚书。旧制中丞不得入尚书下舍，洽引服亲不应有碍，刺省详决乃许入溉省，亦以其兄弟素笃，不能相别也。</p>
<p>　　又曰：周弘正为左民尚书，夏月著犊鼻裈，衣朱衣，为有司所弹。其放达如此。</p>
<p>　　○户部侍郎</p>
<p>　　《唐书》曰：李林甫引萧炅为户部侍郎，尝与何挺之同行庆吊。客次有《礼记》一卷，炅读之曰："蒸尝伏腊。"炅早从宦，无学术，不识"伏腊"之意，误读之。挺之戏问，炅对如初，挺之白张九龄曰："省中岂得有伏猎侍郎！"由是出为岐州刺史。</p>
<p>　　又曰：李绛为户部侍郎，尝因次对，宪宗曰："户部比有进献，至卿独无何也？"绛曰："将户部钱献入内藏，是用官物以结私恩。"上耸然，益嘉其直。</p>
<p>　　又曰：长庆中孟简代崔群为户部侍郎。是官有二员，其判使案者别居一署，谓之左户。元和以还号为清重之最，宰辅登用多由此而去。</p>
<p>　　又曰：张平叔长庆中为户部侍郎。平叔狡险大言，因王播以进。既掌财用，常屈公利，以便嬖幸多狎之。既有宠於上，进退便僻杂以优谐，或自称老奴，无复大臣之体。尝奏事毕，降阶复升。又有论奏佻荡轻脱，上每为笑容之，在班列间，玩狎郎吏，哗肆无忌。请变榷盐法，请宰相为之使，因以自求枢机之任。每月内制出，辄疑授已，整衣冠以俟，后人多笑之。</p>
<p>　　又曰：庾敬休字顺之，为户部侍郎，奏两川米价腾踊，百姓流亡，请粜两川阙官职田禄米以救贫人。从之。</p>
<p>　　○户部郎中</p>
<p>　　《六典》曰：户部郎中、员外郎，掌分理户口、井田之事，凡天下十道，任土所出而为贡赋之差。</p>
<p>　　《隋书》曰：高构征拜比部侍郎，寻转民部。时内史侍郎晋平东与兄子长茂争嫡，尚书省不能断，朝臣三议不决。构断而合理，上以为能，召入内殿，劳之曰："我闻尚书郎上应列宿，观卿才识，方知古人之言信矣。嫡庶者，礼敬之所重，我读卿判数过，词理惬当，意所不能及也。"赐米百石。由是知名。</p>
<p>　　《唐书》曰：韦维少习儒业，博涉文史，举进士，自大理丞累至户部郎中，善於剖判。时员外郎宋之问工於诗，时人以为户部有二妙。</p>
<p>　　○户部员外郎</p>
<p>　　《唐新语》曰：吕太一迁户部员外。户部与吏部邻司，吏部移牒户部，令墙宇悉竖棘以防令史交通。太一报牒曰："眷彼吏部铨综之司，当须简要清通，何必竖篱插棘？"省中赏其俊拔。</p>
<p>　　○度支尚书</p>
<p>　　《晋书》曰：初，魏文帝置度支尚书，专掌军国支计，朝议以征讨未息，动须节量。及明帝嗣位，欲用安平王孚，问左右曰："有兄风不？"答曰："似兄。"帝曰："吾得司马懿二人，复何忧哉！"转为度支尚书。</p>
<p>　　又曰：当阳侯杜元凯为度支尚书，内以利人，外以救边，备物致用，以济当时之益者五十馀条。</p>
<p>　　朱凤《晋书》曰：文帝立度支尚书，军粮计校一由之，以司马孚为之。</p>
<p>　　《晋起居注》曰：咸宁五年诏曰："一年不收，使公私俱匮；不惟天时，乃人事有不尽也。故总要者，正在度支尚书也。其以散骑常侍中书令张华为度支尚书。"</p>
<p>　　《后魏书》曰：阳平王子匡除度支尚书。匡与尚书令高肇不平，常无降下之色。时世宗委政於肇，朝廷倾惮，惟匡与肇抗衡。先自造棺置於厅事，意欲舆棺诣阙论肇罪恶。</p>
<p>　　《隋书》曰：长孙平，开皇三年徵拜度支尚书。平见天下州县多罹水旱，百姓不给，奏令民间每秋家出粟麦一石已下，贫富为差等，储之闾里以备凶年，名曰义仓。</p>
<p>　　○度支郎中</p>
<p>　　《唐书》曰：崔仁师为度支郎中，尝奏度支财物数千言，手不执本，太宗怪之。令黄门侍郎杜正伦赍本，仁师对唱，一无差殊。太宗大奇之。</p>
<p>　　《六典》曰：度支郎中、员外，掌判天下租赋少多之数、物产丰约之宜、水陆道路之利，每岁计其所出而支其所用。凡物之精与地之近者以供国，物之固与地之远者以供军，皆料其远近、时月、众寡、好恶而节制之。</p>
<p>　　○度支员外郎</p>
<p>　　《唐书》曰：张濬为度支员外郎，黄巢将逼关辅。濬托疾，请告侍其母，挈族避乱商州。贼犯京师，僖宗出幸，途无供须，卫军不得食。汉阴令李康献糗饵数百骡纲，军士始得食。僖宗召康问之曰："卿为县令，安操心及此？"康对曰："臣为尘吏，安敢有此进献。张濬员外教臣也。"帝异之。</p>
<p>　　○金部郎中金部员外郎</p>
<p>　　《隋书》曰：卢昌衡字子均，为仆射祖孝征所荐，迁尚书金部郎。孝征每曰："吾用卢子均为尚书郎，自谓无愧幽明矣。"</p>
<p>　　《六典》曰：金部郎中、员外郎，掌判天下库藏钱帛出纳之事，颁其节制，而司其簿录。</p>
<p>　　○仓部郎中</p>
<p>　　《六典》曰：仓部郎中、员外郎，掌判天下仓储，受纳租税，出给禄廪之事。凡中外文武官品秩有差，岁再给之。</p>
<p>　　《唐书》曰：毕諴历驾部员外郎、仓部郎中。故事，势门子弟鄙仓、驾二曹，居之者不悦，惟諴受命，恬然恭逊，口无异言，执政多之。</p>
<p>　　○仓部员外郎</p>
<p>　　《唐书》曰：长庆中孟简迁仓部员外郎，属顺宗登极，王叔文窃政，骤为户部侍郎。简为其属，中立正色，挺然不附。叔文心忌而不敢退黜，言於宰相韦执谊，换刑部员外郎。</p>
</div>
</div>
<div class="bookvmiddle">
<a href="/guwen/bookv_15067.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15069.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
