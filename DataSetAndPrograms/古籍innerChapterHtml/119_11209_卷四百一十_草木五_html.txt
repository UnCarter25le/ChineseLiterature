
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平广记·卷四百一十·草木五_古诗文网
</title>
<meta content="果上　　柤稼柩树实　如何树实　仙梨　绮缟树实　波那婆树实　瞻波异果　神仙李武陵桃李　金李　汉帝杏　仙人杏　御李子　朱李　兔头柰　脂衣柰　朱柰文林果　圣柰　木桃　东方村桃　仙桃　勾桃" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_11209.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left9163" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷四百一十·草木五</b></span>
<a href="javascript:PlayBookv(11209)" style="margin-left:5px;"><img alt="" height="16" id="speakerimgBookv11209" src="/img/speaker.png" width="16"/></a>
<a href="javascript:ShowYizhu(9163)" id="leftbtn9163" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay11209" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89%e3%80%81%e6%89%88%e8%92%99%e3%80%81%e5%be%90%e9%93%89%e7%ad%89">李昉、扈蒙、徐铉等</a></p>
<div class="contson">
<p>　　果上　　柤稼柩树实　如何树实　仙梨　绮缟树实　波那婆树实　瞻波异果　神仙李</p>
<p>　　武陵桃李　金李　汉帝杏　仙人杏　御李子　朱李　兔头柰　脂衣柰　朱柰</p>
<p>　　文林果　圣柰　木桃　东方村桃　仙桃　勾桃　一石桃　偏桃　王母桃　食核桃</p>
<p>　　韶子　罗浮甘子　天宝甘子　北方枣　西王母枣　仙人枣　仲思枣　波斯枣</p>
<p>　　果上</p>
<p>　　柤稼柩树实　　</p>
<p>　　东方大荒之中，有树焉，名曰柤稼柩，柤，柤梨也；稼者，株稼也；柩，暱也。三千岁作花，九千岁作实。其花蕊紫色，其实赤色。亦高百丈，或千丈也。数张自辅。东西南北方枝，各近五十丈。叶长七尺，广五尺。色如绿青，木皮如梓。树理如甘草，味饴。实长九尺，围如长，无瓤核。竹刀剖之，如凝蜜。得食，复见实，即灭矣。言复见后实熟者，寿一万二千岁。（出《神异录》）</p>
<p>　　如何树实　　</p>
<p>　　南方大荒，有树焉，名曰如何。三百岁作花，九百岁作实。花色朱，其实正黄。高五十丈，敷张如盖。叶长一丈，广二尺余，似菅苎，色青。厚五分。可以絮，如厚朴。材理如支。九子，味如饴。实有核，形如枣。子长五尺，围如长。金刀割之则酸，芦刀剖之则辛。食之者地仙，不畏水火，不畏白刃（刃，刀之属。言地仙者，不能飞，在地久生而已。“久生而已”原作“从之法也”。据明抄本改）。（出《神异经》）</p>
<p>　　仙梨　　</p>
<p>　　南方有树焉，高百丈，敷张自辅。叶长一丈，广六尺。名梨。如今之柤梨，但树大耳。其子径三尺，剖之少瓤，白如素。和羹食之地仙，衣服不败，辟谷，可以入水火也。（出《神异经》）</p>
<p>　　绮缟树实　　</p>
<p>　　东南荒中有邪（音“耶”）木焉，高三千丈，或十余围，或七八尺。其枝有乔直上，不可那也。叶如甘瓜，三百岁尽（“尽”原作“昼”。据明抄本、陈校本改）。落而生花，形如甘瓜。花复二百岁，落而生萼。萼下生子，三岁而成熟。成熟之后，不长不减。子形如寒瓜，似冬瓜也，长七八寸，径四五寸。萼复覆生顶。言发萼而得成实。此不取，万世如故。若取子而留萼，萼复生子。如初年月复成熟。复二年则成萼，则复生子。其子形如甘瓤，少錬（音“练”）甘美。食之，令人身泽。不可过三升，令人冥醉，半日乃醒。木高，人取不能得。唯木下有多罗之人，缘能得之（多罗，国名）。一名无叶。世人后生，不见叶，谓之无叶也。一名绮缟。人见无叶，谓之绮缟。（出《神异经》）</p>
<p>　　波那婆树实　　</p>
<p>　　波那婆树，出佛林国，呼为阿萨亸。树长五六丈，皮色青绿。叶极光净，冬夏不凋。无花结实。其实从树茎出，大如冬瓜，有皮裹之。壳上有刺。瓤至甘甜，可食。核大如枣，一实有数枚。核中仁如粟黄，炒之食甚美。（出《酉阳杂俎》）</p>
<p>　　瞻波异果　　</p>
<p>　　瞻波国有人牧牛百余头。有一牛离群，忽失所在，至暮方归。形色鸣吼异常，牛主异之。明日遂独行，主因随之。入一穴，行五六里。豁然明朗，花木皆非人间所有。牛于一处食草，草不可识。有果作黄金色，牧牛人窃将还，为鬼所夺。又一日，复往取此果，至穴，鬼复欲夺。其人急吞之，身遂暴长。头才出，身塞于穴。数日化为石。（出《酉阳杂俎》）</p>
<p>　　神仙李　　</p>
<p>　　防陵楚山，有朱神李圃三十六所。潘岳《闲居赋》云“房陵朱神之李”。又李尤《果赋》云“三十六之朱李”。盖仙李缥而神李红。陆士衡《果赋》云“中山之缥李”是也。（出《述异记》）</p>
<p>　　武陵桃李　　</p>
<p>　　武陵源在吴中。山中无他木，尽生桃李，俗呼为桃李原。原上有石洞，洞中有乳水。世传秦乱，吴人于此避难者，食桃李实者，皆得仙去。（出《述异记》）</p>
<p>　　金李　　</p>
<p>　　杜陵有金李。李之大者，谓之夏李；尤小者谓之鼠李。（出《述异记》）</p>
<p>　　汉帝杏　　</p>
<p>　　济南郡之东南，有分流山。山上多杏，大如梨，色黄如桔。土人谓之汉帝杏，亦曰金杏。（出《酉阳杂俎》）</p>
<p>　　仙人杏　　</p>
<p>　　杏圃洲，南海中多杏，海上人云，仙人种杏处。汉时，尝有人舟行遇风，泊此洲五六日，日食杏，故免死。云，洲中有冬杏。王充《果赋》云。冬实之杏，春熟之甘。”晋郭太仪《果赋》云：“杏或冬而实”。（出《述异记》）</p>
<p>　　御李子　　</p>
<p>　　许昌节使小厅，是故魏景福殿。董卓乱，魏武挟令迁帝，自洛都许。许州有小李子，色黄，大如樱桃，谓之御李子。即献帝（“帝”字原阙，据明抄本补）时所植，至今有焉。（出《述异记》）</p>
<p>　　朱李　　</p>
<p>　　魏文帝安阳殿前，天降朱李八枚。啖一枚，数日不食。今李种有安阳李，大而甘者，即其种也。（出《述异记》）</p>
<p>　　兔头柰　　</p>
<p>　　白柰，出凉州野猪泽，大如兔头。（出《酉阳杂俎》）</p>
<p>　　脂衣柰　　</p>
<p>　　脂衣柰，汉时紫柰。大如升，核紫花青。研之有汁，可漆，或著衣，不可浣。（出《酉阳杂俎》）</p>
<p>　　朱柰　　</p>
<p>　　唐贞观年中，顿丘县有一贤者，于黄河渚上拾菜，得一树栽子。大如指。持归莳之，三年，乃结子五颗。味状如柰，又似林檎。多汁，异常酸美。送县，县上州，以其奇味，乃进之。上赐绫一十匹。后树长成，渐至三百颗。每年进之，号曰朱柰。至今存。德贝（“贝”原作“具”，据明抄本改）博等州，取其枝接，所在丰足。人以为从西域浮来，碍渚而住矣。（出《朝野佥载》）</p>
<p>　　文林果　　</p>
<p>　　唐永徽中，魏郡临黄王国村人王方言，尝于河中滩上，拾得一小树栽，埋之。及长，乃林檎也。实大如小黄瓠，色白如玉，间以珠点。亦不多，三数而已，有如缬。实为奇果。光明莹目，又非常美。纪王慎为曹州刺史，有得之献王。王贡于高宗，以为朱柰，又名五色林檎，或谓之联珠果。种于苑中。西城老僧见之云：“是奇果亦名林檎。”上大重之，赐王方言文林郎，亦号此果为文林郎果。俗云频婆果。河东亦多林檎，秦中亦不少。河西诸郡。亦有林檎。皆小于文林果。（出《洽闻记》）</p>
<p>　　圣柰　　</p>
<p>　　河州凤林关有灵岩寺。每七月十五日，溪穴流出圣柰，大如盏。以为常。（出《洽闻记》）</p>
<p>　　木桃　　</p>
<p>　　桃之大者木桃。诗云．“投我以木桃”是也。（出《述异记》）</p>
<p>　　东方村桃　　</p>
<p>　　东方村有桃树。其子径三尺二寸。和核羹食之，令人益寿。食核中仁，可以治嗽。小桃温润，既嗽人食之即止也。（出《神异经》）</p>
<p>　　仙桃　　</p>
<p>　　出郴州苏耽仙坛。有人至心求之者，桃落坛上。或至五六颗。形似石块，赤黄色。破之，如有核三重。研饮之，愈众疾。尤治邪气。（出《酉阳杂俎》）</p>
<p>　　勾桃　　</p>
<p>　　邺华林苑勾桃子，重三斤，或二斤半。亦有名梨者。比众果气味甘美，入口消释，人间有名果。季龙作虾蟆车，四箱广一丈，深一丈，合土载中植之，则无不生也。（出《洽闻记》）</p>
<p>　　石桃　　</p>
<p>　　吐谷浑桃，大如石瓮。（出《洽闻录》）</p>
<p>　　偏桃　　</p>
<p>　　偏桃出波斯国，波斯呼为婆淡。树长五六丈，围四五尺，叶似桃而阔大。三月开花，白色。花落结实，状如桃子而形偏。其肉苦涩，不堪啖。核中仁甘甜。西域诸国并珍之。（出《酉阳杂俎》）</p>
<p>　　王母桃　　</p>
<p>　　王母桃，洛阳华林园内有之。十月始熟。形如括篓。俗语曰：“王母甘桃，食之解劳。”亦名西王母桃。（出《酉阳杂俎》）</p>
<p>　　食核桃　　</p>
<p>　　杨子留后吴尧卿家，有佣赁者。役之既久。一日，持一大桃核，可容数升，以献尧卿。尧卿知其异，稍磨之取食。食尽，颇觉轻健。尧卿为吏，贪猥残虐。毕师铎之难，投所居后阁井中死。师铎求得类尧卿者杀之。后有得其故居者，窃知其尸在井中，取而得之。举体皆腐坏，而藏府有成金者。（出《积神录》）</p>
<p>　　韶子　　</p>
<p>　　初宁县里有石榆子，一名山枣，又时呼为韶子也。（出《南越志》）</p>
<p>　　罗浮甘子（二种）　　</p>
<p>　　罗浮甘子，唐开元中，始有山僧种于南楼寺。其后进献。幸蜀奉天之岁，皆不结实。（出《国史补》）</p>
<p>　　天宝甘子　　</p>
<p>　　唐天宝十年，上谓幸臣曰：“近于宫内种甘子数株，今秋结实一百五十颗，与江南蜀道所进不异。”宰臣贺表曰：“雨露所均，混天区而齐被。草木有性，凭地气而潜通。故得资江外之珍果，为禁中之华实。”相传云，玄宗幸蜀年，罗浮甘子不实。岭南有蚁，大于秦中马蚁，结巢于甘树。实时，幸循其上，故甘皮薄而滑。往往甘实在巢中，冬深取之。味数倍于常者。（出《酉阳杂俎》）</p>
<p>　　北方枣　　</p>
<p>　　北方荒中，有枣林焉。其高五十丈，敷张枝条数里余。疾风不能偃，雷电不能摧。其子长六七寸，围过其长。熟色如朱。乹之不缩。气味润泽，殊于常枣。食之可以安驱益气。故方书云：“此枣枝条，盛于常枣，亦益气安躯。”赤松子云。北方大枣味有殊，既可益气又安躯。”（出《神异记》）</p>
<p>　　西王母枣　　</p>
<p>　　邺华林苑中西王母枣，冬夏有叶，九月生花，腊月乃熟。三子一尺。又有圭（明抄本“圭”作“羊”）角枣（“枣”字原阙，据明抄本补）。亦三子一尺。（出《洽闻记》）</p>
<p>　　仙人枣　　</p>
<p>　　晋时。太仓南有翟泉，西有华林园，园有仙人枣。长五寸。核细如针。（出《酉阳杂俎》）</p>
<p>　　仲思枣　　</p>
<p>　　信都献仲思枣四百枝。枣长四五寸，紫色（原本“紫”上有“国”字，“色”下有“细”字，据明抄本删），皮（“皮”原作“又”，据明抄本改）皱细核。实（“实”字原阙，据明抄本补）肥有味，贤于青州枣。北齐时，有仙人仲思得此枣，种之。亦名仙枣。时海内唯有数树。（出《大业拾遗》）</p>
<p>　　波斯枣　　</p>
<p>　　波斯枣出波斯国。波斯呼为窟莽。树长三四丈，围五六尺。叶如土藤，不凋。二月生花。状如蕉。花有两甲，渐渐开罅，中有十余房。子长二尺（明抄本“尺”作“寸”），黄白色，有核。熟则紫黑，状类干枣。味甜如饴，可食。（出《酉阳杂俎》）</p>
</div>
</div>
<div class="bookvmiddle">
<a href="/guwen/bookv_11208.aspx">上一章</a>
<a href="/guwen/book_119.aspx" style="border:0px;line-height:27px; height:27px;">目录</a>
<a href="/guwen/bookv_11210.aspx">下一章</a>
</div>
</div>
</div>
<div class="right" id="right9163" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
