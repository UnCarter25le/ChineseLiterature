
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·四夷部·卷十·南蛮五_古诗文网
</title>
<meta content="○南诏蛮《唐书》曰：南诏蛮，本乌蛮之别种也，姓蒙氏。蛮谓王为诏，自言哀牢之后，代居蒙舍州，为渠帅，在汉永昌故郡东姚州之西。其先，渠帅有六，自号六诏，兵力相埒，各有君长，无统帅。蜀时" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15640.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>四夷部·卷十·南蛮五</b></span>
<a href="javascript:PlayBookv(15640)" style="margin-left:5px;"><img alt="" height="16" id="speakerimgBookv15640" src="/img/speaker.png" width="16"/></a>
<span id="bookvPlay15640" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○南诏蛮</p>
<p>　　《唐书》曰：南诏蛮，本乌蛮之别种也，姓蒙氏。蛮谓王为诏，自言哀牢之后，代居蒙舍州，为渠帅，在汉永昌故郡东姚州之西。其先，渠帅有六，自号六诏，兵力相埒，各有君长，无统帅。蜀时，为诸葛亮所征，皆臣服之。</p>
<p>　　又曰：南诏蛮，国初时，有蒙舍龙生迦独，迦独生细奴逻，高宗时来朝。细奴逻生逻盛，武后时来朝。其妻方娠逻盛，次姚州，闻妻生子，曰："吾且有子，死於唐地足矣！"子名盛逻皮。逻盛至京师，赐锦袍金带还国。开元初，逻盛死，子盛逻皮立。盛逻皮死，子皮逻閤立。</p>
<p>　　又曰：南诏蛮，皮逻閤嗣立。二十六年，诏授特进封越国公，赐名曰归义。其后破洱阿蛮，(洱，音而志切。)以功策授云南王。归义渐强盛，馀五诏浸弱。先是，剑南节度王昱受归义赂，奏六诏合为一诏。归义既并五诏，服群蛮，破吐蕃之众，兵日以骄大，遂徙居大和城。天宝四载，归义遣孙凤迦异来朝，授鸿胪卿，归国，恩赐甚厚。</p>
<p>　　又曰：閤罗凤袭封王，无何，鲜于仲通为剑南节度使，张虔陀为云南太守。仲通褊急寡谋，虔陀矫诈，遇下不以礼。旧事：南诏尝与其妻子谒见都督虔陀，皆私之，又有所徵求，閤罗凤多不应。虔陁遣人骂辱之，仍密奏其罪恶，閤罗凤忿怨，因发兵反，围虔陁，杀之。后遣使谢罪，仍与云南录事参军姜如芝俱来，请还其所虏掠，且言吐蕃大兵压境，若不许，当归命吐蕃，云南之地非唐有也。仲通不许，因其使进军，逼大和城，为南诏所败。自是閤罗凤北臣吐蕃。</p>
<p>　　又曰：閤罗凤死，其孙异牟寻为王。牟寻颇知书，有才智，善抚其众。吐蕃役赋南蛮重数，又夺诸蛮险地城，立城堡，岁征兵，以助镇防，牟寻益厌苦之。有郑回者，本相州人，天宝中授巂州西泸县令。巂州陷，为所虏。閤罗凤以回有儒学，更名曰蛮利，甚爱重之，命教凤迦异。及异牟寻立，以回为清平官，事皆咨之。回尝言於牟寻曰："自昔南诏尝款附中国，中国尚礼义，以惠养为务，无所求取。今弃蕃归唐，无远戍之劳，利莫大焉。"牟寻善其言，谋内附者十馀年矣。会剑南西川节度使韦皋招抚诸蛮，苴乌、星虏望等归化，闻牟寻之意，因诸蛮寓书於牟寻，且招怀之。牟寻乃斩吐蕃使，去其所立帝号，以归我，仍请复南诏旧名。初，吐蕃因争北庭，与回鹘大战，死伤颇众，乃征兵於牟寻，须万人。牟寻欲因以袭之，乃示寡弱，谓吐蕃曰："蛮军素少，仅可发三千人。"吐蕃少之请益至五千，乃许。牟寻遽遣兵五千人戍吐蕃，乃将数万踵其后，昼夜兼行，乘其无备，大破吐蕃於神川铁桥。遣使告捷，帝乃命兼御史中丞袁滋持节册南诏王，仍赐金印，曰："贞元册南诏印"。</p>
<p>　　又曰：贞元十年，南诏王遣使蒙凑罗栋来献铎槊、浪人剑。</p>
<p>　　○骠国</p>
<p>　　《唐书》曰：骠国在永昌故郡南二千馀里。其国境东邻真腊，西接东天竺，南尽溟海，北通南诏些乐城界，东北距阳苴咩城六千八百里。往来通聘迦罗婆提等二十国，役属者道林王等九城，食境土者罗君潜等二百九十八部落。其王姓困没长，名摩罗惹。其国相名摩诃思那。其王近适则舆以金绳床，远适则乘象。嫔妃甚众，常数百人。其罗城构以砖甃，周一百六十里，壕岸亦构砖。相传本是舍利佛城，城内有居人数万家，佛寺百馀区。其堂宇皆错以金银，涂以丹彩，施以紫纩，覆以锦罽。其俗好生恶杀。其土宜菽、粟、稻、梁，无麻、麦。其理无刑名桎梏之具，犯罪者以竹五十本朿之，复犯者挞其背，数止五，经者止三，杀人者戮之。男女十岁则落发，止寺舍，依桑门。至二十不悟佛理，乃复发为居人。其衣服悉以白氎为朝霞，绕腰而已，不衣缯帛，云出於蚕，为其伤生故也。君臣、父子、长幼有序。华言谓之骠，自谓突罗成，阇婆人谓之徒里拙古。未尝通中国。贞元中，其王闻南诏异牟寻归附，心慕之。八年，乃遣其弟悉利移因南诏重译来朝，又献其国乐凡十曲，与乐工三十五人俱。乐曲皆演释氏经论之词意。以悉利移为试大仆卿。</p>
<p>　　《南夷志》曰：骠国在永昌南七十五日程，閤罗凤所通也。其国用银钱。以青砖为圆城，周行一日程。百姓尽在城内，有十二所堂。当国王所居，门前有大象露坐，高百馀尺，白如霜雪。俗尚廉耻，人壮和善，少言，重佛法。城中并无宰杀，又多推步天文。若有诉讼者，王即令焚香，向大象思惟是非，便各引退。或有灾役，王亦焚香对象，悔过自责。男子多衣白叠，妇人当顶为高髻，以金银贝珠为饰，馀着青婆裙，又披罗段。行必持扇，贵家妇女皆三人、五人在傍共扇。与波斯及婆罗门接界，西去舍利城六十日程，疑此是东天竺也。</p>
<p>　　○暴蛮等部落</p>
<p>　　《南夷志》曰：竹子岭东有暴蛮部落，岭西有卢鹿蛮部落，又有生蛮磨弥殿部落。此等部落，皆东爨乌蛮也。男则髻，女则散发，见人无礼节拜跪。三译，乃与华通。大部落则有大鬼主，百姓二百家，小部落亦有小鬼主。一切信使鬼巫，用相服制。土多牛马，无布帛，男女悉被牛羊皮。</p>
<p>　　○勿邓</p>
<p>　　《南夷志》曰：勿邓部落，大鬼主梦冲，地方千里，功部一姓白蛮，五姓乌蛮。乌蛮妇人以白黑缯为衣，白蛮妇人白缯为衣，下不过膝。</p>
<p>　　○大赕</p>
<p>　　《南夷志》曰：大赕，周回百馀里，悉是野蛮，无君长。地有瘴毒河，赕人至中瘴者，十死八九。閤罗凤尝遣使筑城於彼，管制野蛮，不逾岁，死者过半，岁遂罢弃。其土肥沃，种瓠长丈馀。冬瓜亦然，皆三尺围。又多薏苡，无农桑，收此充粮。三面皆是雪山，其高造天。</p>
<p>　　○南泸</p>
<p>　　《南夷志》曰：泸水，蜀诸葛亮伐南蛮，五月渡泸处。大如臂，川中气候常热，虽方冬，行过者皆袒衣流汗。</p>
<p>　　○量水川</p>
<p>　　《南夷志》曰：量水川，在滇池南两日行，汉旧黎州地。川中有天池，其水东南流，出一石窦中，水流甚广，石窦甚狭。蛮云：此窦忽室空，则百姓忧溺。</p>
<p>　　○弥诺国、弥臣国</p>
<p>　　《南夷志》曰：弥诺国、弥臣国，皆边海国也。呼其君长为寿。弥诺，面赤而长；弥臣，面黑而短。性恭谨，每与人语，向前一步一拜。国无城郭，弥诺王所居屋之中，有一大柱，雕刻为文，饰以金银；弥臣王以木栅为居海际水中，以石师子为屋，四足仍以板盖，悉用香木。主出即乘象。百姓皆楼居，披婆罗笼，男少女多。俗好音乐，楼两头置鼓，饮酒即击鼓，男女携手楼中，踏舞为乐，在永昌城西南六十日程。</p>
<p>　　○昆仑国</p>
<p>　　《南夷志》曰：昆仑国王北去西洱河八十一程，出象及青木、香旃檀、槟榔、琉璃、水精、犀角等物。蛮寇尝攻之，为其决水淹浸，进退无计，饿死万馀，不死者去其右腕后放回。</p>
<p>　　○小婆罗门国</p>
<p>　　《南夷志》曰：小婆罗门国，在永昌北七十四日程。俗不食牛肉，预知身后事。出贝齿、白蜡、越诺。共大耳国来往，蛮夷善之，信通其国。</p>
<p>　　○夜半国</p>
<p>　　《南夷志》曰：夜半国，在苍望城东北，隔丽水城川原。其妇人惟与鬼通，能知吉凶祸福。本土君长崇信之，蛮夷往往以金购之，要知善恶。</p>
<p>　　○女王国</p>
<p>　　《南夷志》曰：安王国，去驩州十月程，往往与驩州人交易。蛮尝伐之，中其药箭，百不存一。</p>
<p>　　○独锦蛮</p>
<p>　　《南夷志》曰：独锦蛮者，乌蛮之苗裔也。在秦臧川，去安宁两日程。其族多姓李。异牟寻母，即独锦蛮女也。有季负蓝，贞元中为大将军，在勃弄拣川为城使等。</p>
<p>　　○弄拣蛮</p>
<p>　　《南夷志》曰：弄拣蛮，则白蛮苗裔也，本姚州弄拣县部落，其地旧为褒州。尝有首领误杀司户，惧罪，率众北奔，在摩磨些江侧。贞元中，异牟寻破吐蕃城邑，获弄拣城，迁於永昌之地。</p>
<p>　　○清蛉蛮</p>
<p>　　《南夷志》曰：清蛉蛮，亦白蛮苗裔也，本清蛉县部落。天宝中，巂州初陷，有首领尹氏父子，相率南奔河赕，阁罗凤厚待之。贞元中，南诏清平官尹辅酋，皆其人也。衣服、言语与蒙舍略同。</p>
<p>　　○长裈蛮</p>
<p>　　《南夷志》曰：长裈蛮，本乌蛮之后。部落在剑川，属浪诏。其俗皆衣长裈曳地，更无衣服，惟披牛羊皮。</p>
<p>　　○施蛮</p>
<p>　　《南夷志》曰：施蛮，本乌蛮种族也。铁桥西北大施赕、小施赕、剑寻赕，皆其所居之地，男以缯布为缦裆裈。妇人从顶横分其发，当额及顶后各为髻。男女终身跣足，披牛、羊皮。</p>
<p>　　○磨些蛮</p>
<p>　　《南夷志》曰：磨些蛮，乌种也。铁桥上下及大婆、小婆、三婆采览、昆池等川，皆其所居之地。土多牛羊，一家即有羊群。终身不洗手面。男女皆披羊皮。俗好饮酒、歌舞。</p>
<p>　　○扑子蛮</p>
<p>　　《南夷志》曰：扑子蛮，勇悍矫捷。以青婆罗段为通身裈。善用泊箕、竹弓，深林间射飞鼠，发无不中。部落首领谓之酋。其土无食器，以芭蕉叶藉之。</p>
<p>　　○寻传蛮</p>
<p>　　《南夷志》曰：寻传蛮，俗无丝绵布帛，披婆罗笼，跣足，可以践履捺棘。持弓挟矢，射豪猪，生食其肉，取其两牙双插顶傍为饰，又条其皮以系腰。每战斗，即以笼子笼头，如兜鍪状。</p>
<p>　　○裸形蛮</p>
<p>　　《南夷志》曰：裸形蛮，在寻传城西三百里，为巢穴，谓之野蛮。閤罗凤既定寻传，而野蛮散居山谷，集战即召之。亦无君长，女多男少。无田农，衣服惟有木皮以蔽形。或十妻、五妻共养一丈夫。尽日持弓，下楬栏，有外来侵害者，则射之。</p>
<p>　　○{艹旦}望子蛮</p>
<p>　　《南夷志》曰：{艹旦}望子蛮，在兰苍江以西。其人勇捷，善於马上用枪，所乘马不用鞍。跣足，衣短甲，才蔽胸腹而已。</p>
<p>　　○望蛮</p>
<p>　　《南夷志》曰：望蛮外喻部落，在永昌北。其人长大，负排持槊，前无强敌。又能用木弓短箭，傅毒药，中人立毙。妇人跣足，以青布为衣，联珂贝、巴齿、真珠，斜络其身。有夫，竖分发，为两髻；无夫者，顶后为一髻垂之。地宜沙牛，角长四尺以来。妇人嗜乳酪。</p>
<p>　　○黑齿诸蛮(金齿、银齿、绣脚附)</p>
<p>　　《南夷志》曰：黑齿、金齿、银齿、绣脚四蛮，并在永昌关南，杂种类也。黑齿，以漆漆其齿。金齿，以金镂片裹其齿。银齿，以银。有事见人，则以此为饰，寝食则去之。皆当顶上为一髻，以青布为通身裤，又斜披青布条。绣脚蛮，则於踝上、腓下周匝刻为文彩，衣以绯布。</p>
<p>　　○绣面蛮</p>
<p>　　《南夷志》曰：绣面蛮，生一月，则以针刺面，青黛涂之，如绣状。</p>
<p>　　○穿鼻蛮</p>
<p>　　《南夷志》曰：穿鼻蛮，在柘东。以径尺金环穿鼻中隔，下垂过颐。君长即以丝绳系，使人牵起乃行。其次者，花头金钉两枚，从鼻两边穿，令透下。</p>
<p>　　○长鬃、拣锋</p>
<p>　　《南夷志》曰：长鬃、拣锋二蛮部落，鬃黑而长，当额前为一长鬃髻，下过脐，每行即以物撑起。君长使两女在前，各持一物撑之。今为南诏所总。</p>
<p>　　○茫蛮</p>
<p>　　《南夷志》曰：茫蛮部落，并开南杂种也。茫是其君之号，亦呼范诏。从永昌城南，先过唐封，次凤蓝苴，次茫天连，次茫吐薅。又有火赕茫昌盛，恐他茫、鲊茫施，皆其类也。楼居，无城郭。或漆齿，衣青布衫，藤篾缠腰，红缯布缠髻，出其馀，垂后为饰。妇人披五色娑罗笼。孔雀巢人家树上，像如水牛，俗养以耕田。</p>
<p>　　○棠魔蛮</p>
<p>　　《南夷志》曰：棠魔蛮，去安南林西原十二程。俗养牛、马，长与汉人博易。大中八年，经略使苛暴，人将盐一斗，博牛或马一匹，因兹隔绝不来。</p>
</div>
</div>
<div class="bookvmiddle">
<a href="/guwen/bookv_15639.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15641.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
