
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·文学部·著作_古诗文网
</title>
<meta content="字挟风霜淮南王刘安撰《鸿烈》二十一篇，字字皆挟风霜之气。扬子云以为一出一入，字直百金。月露风云隋李谔书云：“连篇累牍，不出月露之形，积案盈箱，尽是风云之状。”文阵雄师唐苏颋文章思若" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19233.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>文学部·著作</b></span>
<a href="javascript:PlayBookv(19233)" style="margin-left:5px;"><img alt="" height="16" id="speakerimgBookv19233" src="/img/speaker.png" width="16"/></a>
<span id="bookvPlay19233" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>字挟风霜</strong></p>
<p>　　淮南王刘安撰《鸿烈》二十一篇，字字皆挟风霜之气。扬子云以为一出一入，字直百金。</p>
<p>　　<strong>月露风云</strong></p>
<p>　　隋李谔书云：“连篇累牍，不出月露之形，积案盈箱，尽是风云之状。”</p>
<p>　　<strong>文阵雄师</strong></p>
<p>　　唐苏颋文章思若涌泉，张九龄谓同列曰：“苏生之文俊赡无敌，真文阵雄师也。”</p>
<p>　　<strong>词人之冠</strong></p>
<p>　　唐张九龄七岁能文，太宗时为中书舍人，时号为词人之冠。</p>
<p>　　<strong>文章宿老</strong></p>
<p>　　唐李峤为凤阁舍人，富才思，文册号令多属为之。前与王、杨接迹，中与崔、苏齐名，学者称为文章宿老。</p>
<p>　　<strong>口吐白凤</strong></p>
<p>　　汉扬雄作《甘泉赋》，才思豪迈，赋成，梦口吐白凤。</p>
<p>　　<strong>咽丹篆</strong></p>
<p>　　唐韩愈少时，梦人与丹篆一卷，强吞之，傍有一人拊掌而笑。觉后胸中如物咽，自是文章日丽。后见孟郊，乃梦中傍笑者。</p>
<p>　　<strong>锦心绣口</strong></p>
<p>　　唐李白送弟序曰：“弟心肝五脏皆绣口耶？不然，何开口成文，挥毫雾散也。”</p>
<p>　　<strong>驱屈宋鞭扬马</strong></p>
<p>　　《李翰林集》序：驰驱屈宋，鞭挞扬马，千载独步，惟公一人。</p>
<p>　　<strong>点鬼簿、算博士</strong></p>
<p>　　唐王勃、杨炯、卢照领、骆宾王，皆有文名，人议其疵曰：杨好用古人姓名，谓之“点鬼簿”。骆好用数目作对，谓之“算博士”。</p>
<p>　　<strong>玄圃积玉</strong></p>
<p>　　时人目陆机之文犹玄圃积玉，无非夜光。</p>
<p>　　<strong>造五凤楼</strong></p>
<p>　　韩浦与弟洎，皆有文名，洎尝曰：“予兄文如绳枢草舍，聊庇风雨。予文是造五凤楼手。”浦因寄蜀笺与洎，曰：“十样鸾笺出益州，近来新寄浣溪头。老兄得此全无用，助汝添修五凤楼。”</p>
<p>　　<strong>梦涤肠胃</strong></p>
<p>　　王仁裕少时，尝梦人剖其肠胃，以西江水涤之，见江中沙石，皆为篆籀之文。由是文思并进，有诗百卷，号《西江集》。</p>
<p>　　<strong>鼠坻牛场</strong></p>
<p>　　扬雄曰：雄为《太玄经》，犹鼠坻之与牛场也，如其用，则实五谷饱邦民；否则，为坻粪，弃之于道已矣。</p>
<p>　　<strong>帖括</strong></p>
<p>　　帖者簿籍之义，以帖籍赅括义理而诵之。</p>
<p>　　<strong>詅痴符</strong></p>
<p>　　和凝为文，以多为富，有集百卷，自镂饭以行，识者非之，曰：“此颜之推所谓詅痴符也。”</p>
<p>　　<strong>焚弃笔砚</strong></p>
<p>　　陆机天才秀逸，辞藻宏丽，张茂先尝谓之曰：“人之为文章，常患才少，而子患才多。”机弟云曰：“茂先见兄文，辄欲焚弃笔砚。”</p>
<p>　　<strong>齐丘窃谭峭</strong></p>
<p>　　五代时，宋齐丘欲窃谭景升《化书》以为己作，乃投景升于江。后渔人撒网，获景升尸，手中持《化书》三卷，遂改《齐丘子》为《谭子化书》。</p>
<p>　　<strong>郢削</strong></p>
<p>　　《庄子》：郢人垩（音恶）漫其鼻端，若蝇翼，使匠石斫之。匠石运斤成风，斫之，尽垩而鼻不伤。故求人笔削其诗文，曰郢削。</p>
<p>　　<strong>藏拙</strong></p>
<p>　　梁徐陵使于齐，时魏收有文学，北朝之秀录其文集以遗陵，命传之江左。陵还，渡江而沉之，从者问故，曰：“吾与魏公藏拙。”</p>
<p>　　<strong>韩山一片石</strong></p>
<p>　　庾信自南朝至北方，惟爱温子升所作《韩山碑》。或问北方何如，信曰：“惟韩山一片石堪与语，余若驴鸣犬吠耳。”</p>
<p>　　<strong>福先寺碑</strong></p>
<p>　　裴度修福先寺，将求碑文于白居易。判官皇甫湜怒曰：“近舍湜，而远取居易，请从此辞。”度亟谢，随以文属湜。湜饮酒，挥毫立就。度酬以车马玩器约千缗，湜怒曰：“碑三千字，每字不直绢三匹乎？”度又依数酬之。湜又索文改窜，度笑曰：“文已妙绝，增一字不得矣！”</p>
<p>　　<strong>聪明过人</strong></p>
<p>　　韩文公尝语李程曰：“愈与崔丞相群同年往还，直是聪明过人。”李曰：“何处过人？”韩曰：“共愈往还二十余年，不曾说着文章。”</p>
<p>　　<strong>金银管</strong></p>
<p>　　湘东王录忠臣义士文章，笔有三品：忠孝全者，金管书之；德行精粹者，银管书之；文章华丽者，斑竹管书之。</p>
<p>　<strong>　杜撰</strong></p>
<p>　　五代广成先生杜光庭，多着神仙家书，悉出诬罔，如《感遇传》之类。故人以妄言谓之杜撰。或云杜默，非也。杜默以前遂有斯语。</p>
<p>　　<strong>千字文</strong></p>
<p>　　梁散骑员外周兴嗣犯事在狱，梁王命以千字成文，即释之。一夕文成，须鬓皆白。</p>
<p>　　<strong>兔园册</strong></p>
<p>　　汉梁孝王有圃名兔园，孝王卒，太后哀慕之。景帝以其园令民耕种，乃置官守，籍其租税，以供祭祀。其簿籍皆俚语之字，故乡俗所诵曰《兔园册》。</p>
<p>　　<strong>书肆说铃</strong></p>
<p>　　扬雄曰：“好学而不要诸仲尼，书肆也；好说而不要诸仲尼，说铃也。”</p>
<p>　　<strong>昭明文选六臣注</strong></p>
<p>　　六臣；李善、吕延济、刘良、张铣、李周翰、吕向，并唐人；铣、向、周翰皆处士。</p>
<p>　　<strong>艾子</strong></p>
<p>　　东坡有《艾子》一编，并是笑话。初不解其书，后见《杂记》云：“宋仁宗灼艾，令优人竞说笑话，以忘其痛。艾子命书，亦此意也。或云子由灼艾，东坡作此，以分其痛。</p>
<p>　　<strong>四本论</strong></p>
<p>　　钟会撰《四本论》始毕，甚欲使嵇公一见，置怀中，既定，畏其难，怀不敢出，于户外遥掷，便回急走。</p>
<p>　　<strong>庄子郭注</strong></p>
<p>　　晋向秀注庄子《南华经》，剖析玄理。郭象窃之，以己名行世。</p>
<p>　　<strong>叙字</strong></p>
<p>　　东坡祖名序，故为人作序，皆用“叙”字。</p>
<p>　　<strong>颜鲁公书</strong></p>
<p>　　颜鲁公所著书，有《大言》、《小言》、《乐语》、《滑语》、《谗语》、《醉语》，皆不传。</p>
<p>　　<strong>无字</strong></p>
<p>　　《周易》“无”作“无”。晋王述日：“天屈西北为无。”今于“无”上加一点，是古“既”字。</p>
<p>　　<strong>三都赋序</strong></p>
<p>　　徐文长曰：皇甫谧序《三都》，足以重左太，而陈师锡之序《五代史》，不足以当欧阳永叔。则予虽无序，可也。</p>
<p>　　<strong>宫体轻丽</strong></p>
<p>　　《唐高祖纪》：东海徐摛文体轻丽，时人谓之宫体。</p>
<p>　　<strong>自出机杼</strong></p>
<p>　　祖莹以文学见重，常语人云：“文章须自出机杼，成一家筋骨，何能共人作生活也！”</p>
<p>　　<strong>倚马奇才</strong></p>
<p>　　桓温北征鲜卑，召袁宏倚马前作露布，手不停笔，俄得七纸，殊可观。</p>
<p>　　<strong>文不加点</strong></p>
<p>　　江夏太守黄祖大会宾客，有献鹦鹉者，命祢衡曰：“愿先生赋之。”衡揽笔而作，文不加点，辞采甚丽。</p>
<p>　　<strong>干将莫鎁</strong></p>
<p>　　李邕文名天下，卢藏用曰：“邕之文如干将莫鎁，难与争锋，但虞其伤缺耳。”</p>
<p>　　<strong>洛阳纸贵</strong></p>
<p>　　左思作《三都赋》，豪贵之家竞相传写，洛阳为之纸贵，邢邵文章典丽，每文一出，京师传写，为之纸贵。</p>
<p>　　<strong>此愈我疾</strong></p>
<p>　　陈琳少有辩才，草檄成以呈曹公。公先苦头疯，是日卧读琳檄，翕然而起，曰：“此愈我疾！”</p>
<p>　　<strong>台阁文章</strong></p>
<p>　　欧阳文忠曰：“文章有两等，有山林草野之文，有朝廷台阁之文。”王安石曰：“文章须官样，岂亦谓有台阁气耶？”</p>
<p>　　<strong>捕龙搏虎</strong></p>
<p>　　柳宗元曰：人见韩昌黎《毛颖传》，大叹以为奇怪。余读其文，若捕龙蛇，搏虎豹，急与之角，而力不敢暇。</p>
<p>　　<strong>捕长蛇骑生马</strong></p>
<p>　　唐孙樵书玉川子《月蚀歌》、韩吏部《进学解》，莫不拔地倚天，句句欲活，读之如赤手捕长蛇，不施鞅勒骑生马。</p>
</div>
</div>
<div class="bookvmiddle">
<a href="/guwen/bookv_19232.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19234.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
