
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
清代名人轶事·学行类·卷七_古诗文网
</title>
<meta content="◎刘海峰刘海峰先生讳大魁，桐城人，古文名家。少以文谒李穆堂侍郎，惊曰：“五百年无此作者，欧苏以来一人而已。”其见重如此。举博学鸿词科，鄂文端公业经首选。张文和恶其才，因曰：“此吾" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16136.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>学行类·卷七</b></span>
<a href="javascript:PlayBookv(16136)" style="margin-left:5px;"><img alt="" height="16" id="speakerimgBookv16136" src="/img/speaker.png" width="16"/></a>
<span id="bookvPlay16136" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%91%9b%e8%99%9a%e5%ad%98">葛虚存</a></p>
<div class="contson">
<p>　　◎刘海峰</p>
<p>　　刘海峰先生讳大魁，桐城人，古文名家。少以文谒李穆堂侍郎，惊曰：“五百年无此作者，欧苏以来一人而已。”其见重如此。举博学鸿词科，鄂文端公业经首选。张文和恶其才，因曰：“此吾乡之浮荡者。”因易以刘文定公，先生遂落拓终其身。居京邸，其弟馆于明太傅家，先生恶其权贵，乃避居朱都统沦瀚宅，破壁颓垣蔼如也。先恭王重其品，终身执弟子礼甚恭，而先生归乡后音书杳然，其高傲也如此。</p>
<p>　　◎田山姜侍郎之清操</p>
<p>　　康熙朝，初开大科，一时名士率皆怀刺跨马，日夜诣司枋者之门，乞声誉以进。德州田山姜侍郎，方以工部郎中膺荐辟，屏居萧寺，不见一客。比督学江南，舁以肩舆，从两驴，载衣裳一箱，五经子史两方底，苍头奴二人，踽踽行道上，戒有司勿置邮传、给供张，自市蔬菜十把、脱粟三斗，不为酒醪佳肴，惟日孜孜以文章为事。</p>
<p>　　◎施愚山讲学</p>
<p>　　施愚山先生讲学白鹭书院，一日，讲“长幼有序”，因自言少年孤露、中鲜兄弟，至于啜泣。座中有阋墙者，为之悔感。愚山实儒者，其道学转为词章掩耳。</p>
<p>　　◎施愚山造诣</p>
<p>　　吾乡全太史尝云：“愚山造诣，殆与魏敏果、汤文正、陆清献同道而德。魏、汤二尚书，扬历槐棘，多所发舒；清献遭摧折而愈显。愚山于其中最为暗淡，又以工于诗古文词，反掩其学问之大原。世有合作韩、范、文、富、欧、马六公年谱者，其必班而齐之。按宣城施先生提学山东时，取士先行后文，敦重儒术。过邹平，拜伏生墓，以经学日微，授受宜亟，至于垂涕而示诸生。分守湖西，作《劝民急公歌》；历山谷间，悉穷民状，作《弹子岭》、《大坑叹》、《竹源坑》诸篇，以献上官，时比之元结《舂陵行》。先生少孤露，事叔如父。已贵，叔少不悦，犹冠服长跪。母马，夙失欢于大母，抑郁而卒，先生请大母命，循例乞褒封，据地哀陈，始获焚黄庙。顺孙孝子，循吏通儒，实兼有之。”谢山之言，信而有征已。</p>
<p>　　◎史立庵疏请终养</p>
<p>　　史立庵先生大成，顺治乙未首魁天下。贰宗伯时，同人议裁孝子节妇廪给，曰：“彼分内事，何与朝廷。”先生毅然曰：“为子不孝，为妇不贞，亦何与朝廷？必以法绳之耶！”议遂寝。先生性至孝，会其父思之，绘己容以寄，亦令先生绘己容寄父。先生闻命警怵，晨夕不安。故事，京察六年俸满，方得请假归。先生仅四年，不合例，乃上疏自陈曰：“臣父思子不见，思见子之仪容，呼子不来，频呼子之名字。臣而忍此，不可以为人子，亦何以为人臣？”世祖览奏恻然，特许终养。及中途而父凶闻至，哀毁成疾，遂以养母家居。（按《今世说注》，称先生以母病乞养，为当事所格，曰：“吾岂以一官易一日之养乎！”遂家居十年，例应削籍，遇赦免。误也。）先生充讲官，主贡举，皆有建白，忠孝大节，彰彰如是，讵以一甲进士、二品京堂为轻重欤？</p>
<p>　　◎胡稚威既瞑复视</p>
<p>　　胡稚威，蹭蹬不遇，晚依蒲州田侍郎懋，以太原志属焉。偶撄疾，太守周西鲸来视，稚威已撤帐，盛服殗殜，举手曰：“别矣。”既瞑，气蒸蒸若腾烟，须臾复张目曰：“不能不再生人间，为南人乎，北人乎？”周泣下曰：“南人归南。”曰：“然。”遂气绝。</p>
</div>
</div>
<div class="bookvmiddle">
<a href="/guwen/bookv_16135.aspx">上一章</a>
<a href="/guwen/book_186.aspx" style="border:0px;line-height:27px; height:27px;">目录</a>
<a href="/guwen/bookv_16137.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
