
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·九流部·佛教(1)_古诗文网
</title>
<meta content="禅门五宗南岳让禅帅法嗣南岳，下三世百丈海禅师，四世沩山灵佑禅师，五世仰山慧寂禅师，称沩仰宗。南岳下四世黄櫱希运禅师，五世临济义玄禅师，称为临济宗。青原思禅师法嗣青原，下六世曹山本寂" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19260.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>九流部·佛教(1)</b></span>
<a href="javascript:PlayBookv(19260)" style="margin-left:5px;"><img alt="" height="16" id="speakerimgBookv19260" src="/img/speaker.png" width="16"/></a>
<span id="bookvPlay19260" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>禅门五宗</strong></p>
<p>　　南岳让禅帅法嗣南岳，下三世百丈海禅师，四世沩山灵佑禅师，五世仰山慧寂禅师，称沩仰宗。南岳下四世黄櫱希运禅师，五世临济义玄禅师，称为临济宗。青原思禅师法嗣青原，下六世曹山本寂禅师，七世洞山道延禅师，称为曹洞宗。青原下五世德山宣鉴禅师，六世雪峰义存禅师，七世云门文偃禅师，称为云门宗。青原下八世罗汉琛禅师，九世清凉文益禅师，称法眼宗。凡五宗，今天下惟曹洞、临济为盛。</p>
<p>　　<strong>佛入中国</strong></p>
<p>　　汉明帝梦金人长丈余，飞空而下。访之群臣，傅毅曰：“西域有神，其名曰佛。”乃使蔡厓等往天竺求其道，得其书及沙门，由是教流中国。</p>
<p>　　<strong>象教</strong></p>
<p>　　如来既化，诸大弟想慕不已，遂刻木为佛，瞻敬之。杜诗曰：“方知象教力。”</p>
<p>　　<strong>优昙钵</strong></p>
<p>　　《法华经》：是人希有过于优昙钵。优昙，花名，应瑞三千年一现，现则金轮王出。</p>
<p>　　<strong>般若航</strong></p>
<p>　　清凉禅师云：“夫般若者，苦海之慈航，昏衢之巨烛。”</p>
<p>　　<strong>兜率天</strong></p>
<p>　　《法苑珠林》：兜率天雨摩尼珠，护世城雨美膳，阿修罗天雨兵仗，阎浮世界雨清净。雨者，被其惠，犹言赐也。</p>
<p>　　<strong>西方圣人</strong></p>
<p>　　《列子》：太宰嚭问孔子：“孰为圣人？”子曰：“西方有圣人，不治而不乱，不言而自信，不化而自行，荡荡乎民无能名焉。”</p>
<p>　　<strong>不二法门</strong></p>
<p>　　《文选》：文殊谓维摩诘曰：“何为是不二法门？”摩诘不应，文殊曰：“乃至无有文字言语，是真入不二法门。”</p>
<p>　　<strong>即心即佛</strong></p>
<p>　　《传灯录》：有僧问大梅和尚见马祖得个恁么，大梅曰：“马祖向我道即心即佛。”曰：“马祖近日又道非心非佛。”大梅曰：“这老汉惑乱人，任汝非心非佛，我只管即心即佛。”其僧白于马祖，祖曰：“梅子熟矣。”</p>
<p>　　<strong>舍利塔</strong></p>
<p>　　《说苑》：阿育王所造释迦真身舍利塔，见于明州鄞县。太宗命取舍利，度开宝寺地，造浮屠十一级以藏之。</p>
<p>　　<strong>沙门</strong></p>
<p>　　《汉记》：沙门，汉言“息心”，息欲而居于无为也。梵云“沙门那”，或曰“桑门”，汉言“勤息”，译曰“勤行”。又曰“善觉”，又称“沙弥”，又称“比丘”。秦言“乞士”，又曰“上人”。</p>
<p>　　<strong>苾刍</strong></p>
<p>　　《尊胜经》：苾刍，草名，有五义：生不背日；冬夏常青；性体柔软；香气远腾；引蔓旁布。为佛徒弟，故以名僧。</p>
<p>　　<strong>紫衣吏</strong></p>
<p>　　《史略》曰：唐武则天朝，赐僧法朗等紫袈裟。僧之赐紫衣，自武后始。</p>
<p>　　<strong>五戒</strong></p>
<p>　　凡出家，师已许之，乃为受五戒，谓之一不杀生，二不偷盗，三不邪淫，四不妄语，五不饮酒。</p>
<p>　　<strong>传灯</strong></p>
<p>　　释书以灯喻，谓能破暗也。六祖相传法曰传灯。今有《传灯录》。杜诗曰：“灯传无白日。”</p>
<p>　　<strong>飞锡</strong></p>
<p>　　《高僧传》：梁武时，宝志爱舒州潜山奇绝，时有方士白鹤道人者亦欲之。帝命二人各以物识其地，得者居之。道人以鹤止处为记，宝志以卓锡处为记。已而，鹤先飞去，忽闻空中锡飞声，遂卓于山麓，而鹤止他处，遂各以所识筑室焉。故称行僧为飞锡，住赠为卓锡，又曰挂锡。</p>
<p>　　<strong>祝发</strong></p>
<p>　　贺僧披剃从教，顶相堂堂。《唐书》：“祝发刬草。”僧剃发曰刬草。</p>
<p>　　<strong>檀那、檀越</strong></p>
<p>　　梵语陀那钵底，唐言施主称檀那者，即讹“陀”为，“檀”，去“钵底”，故曰檀那也。又称檀越者，谓此人行檀施，能越贫穷海。</p>
<p>　　<strong>伊蒲馔</strong></p>
<p>　　后汉楚王映诣阙以缣赎罪，诏报曰：王好黄老之言，尚浮屠之教，还其赎以助伊蒲塞桑门之馔。</p>
<p>　　<strong>风幡论</strong></p>
<p>　　《传灯录》：六祖惠能初寓法性寺，风扬幡动。有二僧争论，一云风动，一云幡动。六祖曰：“风幡非动，动自心耳。”</p>
<p>　　<strong>传衣钵</strong></p>
<p>　　五祖欲传衣钵，乃集五百僧谓曰：“谁作无像偈，即付与衣钵。”首座云：“身似菩提树，心为明镜台，时时勤拂拭，何处染尘埃？”慧能改曰：“菩提本无树，明镜亦非台，本来无一物，何处惹尘埃？”五祖惊曰：“此全悟道，脱然无像，且无虑矣。”即以法宝及所传袈裟，尽以付之。</p>
<p>　　<strong>得真印</strong></p>
<p>　　梁达摩奉佛衣来，得道者传付以为真印。六祖卢惠能受戒韶州，曹溪说法，乃置其衣而不传，后谥为大鉴。</p>
<p>　　<strong>杨枝水</strong></p>
<p>　　佛图澄天竺人，妙通玄术，善诵咒，能役使鬼神。石勒闻其名，召试其术。澄取钵盛水烧香，须臾，钵中生青莲花。勒爱子暴病死，澄取杨枝洒而咒之，遂苏。</p>
<p>　　<strong>披襟当箭</strong></p>
<p>　　《传灯录》：石巩和尚常张弓架箭，以待学者。义思禅师诣之，石巩曰：“看箭！”师披襟当之。巩笑曰：“三十年张弓架箭，只射得半个汉。”</p>
<p>　　<strong>一坞白云</strong></p>
<p>　　广严院咸泽禅师逍遥自足。僧曰：“如何是广严家风？”师曰：“一坞白云，三间茅屋。”</p>
<p>　　<strong>安心竟</strong></p>
<p>　　可大师问初祖达摩曰：“诸佛法印，可得闻乎？”祖曰：“诸佛法印，匪从人得。”可曰：“我心未宁，乞师与安。”祖曰：“将心来，与汝安。”可良久曰：“觅心了不可得。”祖曰：“与汝安心竟。”</p>
<p>　　<strong>求解脱</strong></p>
<p>　　信大师礼三祖曰：“愿和尚慈悲，乞与解脱法门。”祖曰：“谁缚汝？”曰：“无人缚。”祖曰：“既无人缚，何更求解脱乎？信于言下有省。”</p>
<p>　　<strong>入门来</strong></p>
<p>　　世尊见文殊立门外，曰：“何不入门来？”殊曰：“我不见一法，在门外何以教我入门来？”</p>
<p>　　<strong>再转法轮</strong></p>
<p>　　世尊临入涅盘，文殊请佛再转法轮。世尊咄云：“吾住世四十九年，不曾有一字与人。汝请吾再转法轮，是谓吾已转法轮耶？”</p>
<p>　　<strong>汝得吾髓</strong></p>
<p>　　达摩将灭，命门人各言所得道。副曰：“如我所见，不执文字、不离文字而为道。”师曰：“汝得吾皮。”总持曰：“我今一见，更不再见。”师曰：“汝得吾肉。”道育曰：“四大本空，五阴非有，而我所见无一法可得。”师曰：“汝有吾骨。”最后慧可礼拜依位而立，师曰：“汝得吾髓。”</p>
<p>　　<strong>不起无相</strong></p>
<p>　　般若尊者问达摩：“于诸物中何物无相？”曰：“于诸物中不起无相。”</p>
<p>　　<strong>洗钵盂去</strong></p>
<p>　　僧问赵州，学入初入丛林，乞师指示。州曰：“吃粥了也未？曰：“吃了也。”州曰：“洗钵盂去。”其僧乃悟入。</p>
<p>　　<strong>使得十二时</strong></p>
<p>　　僧问赵州：“十二时中如何用心？”师曰：“汝被十二时使，老僧使得十二时。”</p>
<p>　　<strong>天雨花</strong></p>
<p>　　梁高僧讲经于天龙寺中，天雨宝花，缤纷而下。徐玉泉赠诗云：“锡杖飞身到赤霞，石桥闲人坐三车（三车谓三乘，大乘、小乘、上乘）。一声野鹤仙涛起，白昼天风送宝花。”</p>
<p>　　<strong>石点头</strong></p>
<p>　　梁有异僧玉生者，又名竺道生，人称曰生公。讲经于虎丘寺，人无信者。乃聚石为徒，坐而说法，石皆点头。</p>
<p>　　<strong>龙听讲</strong></p>
<p>　　梁有僧讲经，有一叟来听，问其姓氏，乃潭中龙也，云“岁旱得闲，来此听法。”僧曰：“能救旱乎？”曰：“帝封江湖，不得擅用。”僧曰：“砚水可乎？”曰：“可。”乃就砚吸水径去，是夕大雨，水皆黑。</p>
<p>　　<strong>离此壳漏子</strong></p>
<p>　　《传灯录》：洞山良价和尚将圆寂，谓众曰：“离此壳漏子，向什么处相见？”众不对，师俨然坐化。</p>
<p>　　<strong>只履西归</strong></p>
<p>　　后汉二十八祖达摩，中天竺国佛法，起自初祖迦叶尊者，至达摩乃二十八祖。梁武帝天通元年始至中国，是为东土始祖，端居而逝。后三载，魏宋云使西域，归遇师于葱岭，手持只履，翩翩独逝，问师何往，曰：“西天去。”明帝启其圹，惟一革履存焉。</p>
<p>　　<strong>阇维荼毗</strong></p>
<p>　　天竺第九祖入灭，众以香油旃檀阇维真体。僧亡火化曰阇维，又曰荼毗。东坡宿曹溪，借《传灯录》读，灯花落烧一僧字，即以笔记台上：“曹溪夜岑寂，灯下读传灯。不觉灯花落，荼毗一个僧。”</p>
<p>　　<strong>截却一指</strong></p>
<p>　　天龙合掌顶礼拜问于古德，曰：“敢问佛在何处？”古德曰：“佛在汝指头上。”天龙竖一指朝夕观看。古德从背后截去其一指，天龙豁然大悟。后人曰：“天龙截却一指，痛处即是悟处。”</p>
<p>　　<strong>吃在肚里</strong></p>
<p>　　有老僧吃饭，人问之曰：“和尚吃饭与常人异否？”僧曰：“老僧吃饭，口口吃在肚里。”</p>
<p>　　<strong>放生</strong></p>
<p>　　北使李谐至梁，武帝与之游历。偶至放生处，帝问曰：“彼国亦放生否？”谐曰：“不取亦不放。”帝大惭。</p>
<p>　　<strong>海鸥石虎</strong></p>
<p>　　佛图澄依石勒、石虎，号大和尚。以麻油涂掌，占见吉凶数百里外，听浮屠铃声，逆知祸福。虎即位，师事之，时谓澄以石虎为海鸥鸟。</p>
<p>　　<strong>帝言日中<br/><br/></strong>　　虎丘生公于石上讲经，宋文帝大会僧众施食，人谓僧律日过中即不食。帝曰：“始可中耳。”生公曰：“日丽天，天言中，何得非中？”即举箸而食。</p>
</div>
</div>
<div class="bookvmiddle">
<a href="/guwen/bookv_19259.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19261.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
