
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·备急方·卒死第一_古诗文网
</title>
<meta content="（方八十七首 针灸法十首）治卒死无脉，无他形候，阴阳俱竭故也。治之方∶牵牛临鼻上二百息，牛舐必瘥，牛不肯舐，着盐汁涂面上，即牛肯舐。又方 牛、马屎绞取汁饮之。无新者，水和干者亦得。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12816.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>备急方·卒死第一</b></span>
<a href="javascript:PlayBookv(12816)" style="margin-left:5px;"><img alt="" height="16" id="speakerimgBookv12816" src="/img/speaker.png" width="16"/></a>
<span id="bookvPlay12816" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　<span style="font-family:FangSong_GB2312;">　（方八十七首 针灸法十首）</span></p>
<p>　　治卒死无脉，无他形候，阴阳俱竭故也。治之方∶</p>
<p>　　牵牛临鼻上二百息，牛舐必瘥，牛不肯舐，着盐汁涂面上，即牛肯舐。</p>
<p>　　又方 牛、马屎绞取汁饮之。无新者，水和干者亦得。（《肘后方》云∶干者以人尿解之，此扁鹊法）。</p>
<p>　　又方 炙熨斗熨两胁下。（《备急方》云∶又治尸厥。）</p>
<p>　<strong>　针灸法∶ </strong></p>
<p>　　针间使各百余息，又灸鼻下人中，一名鬼客厅。（《肘后方》云∶又治尸厥。）</p>
<p>　　<strong>治魇死不自觉者方∶</strong></p>
<p>　　慎灯火，勿令人手动，牵牛临其上即觉。若卒不能语，取东门上鸡头为末，以酒服之。</p>
<p>　<strong>　治卒魇死方∶</strong></p>
<p>　　捣韭汁灌鼻孔中。剧者灌两耳。（仲景云∶灌口中。）</p>
<p><strong>　　治鬼魇不悟方∶</strong></p>
<p>　　伏龙肝为末，吹鼻中。</p>
<p>　<strong>　又方</strong> 皂荚为末，如大豆许，吹鼻中，嚏则气通，起死回生。（《集验方》云∶治中恶。）</p>
<p><strong>　　辟魇方∶</strong></p>
<p>　　雄黄如枣大，系左腋下，令人终身不魇。（女系右腋。）</p>
<p>　　<strong>又方</strong> 灸两足大趾丛毛中各二七壮。（《肘后》云∶华佗法，又救卒死中恶。）</p>
<p>　　<strong>治中恶方∶</strong></p>
<p>　　葱心黄刺鼻孔中，血出愈。（《肘后方》云∶使目中血出佳。崔云∶男左女右）。</p>
<p>　　<strong>又方</strong> 大豆二七粒为末，鸡子黄并酒相和，顿服。</p>
<p>　<strong>　又方</strong> 使人尿其面上可愈。（《肘后方》云∶此扁鹊法）。</p>
<p>　　<strong>又方</strong> 灸胃脘五十壮愈。</p>
<p>　　<strong>治中恶并蛊毒方∶</strong></p>
<p>　　冷水和伏龙肝如鸡子大。服之必吐。</p>
<p>　<strong>　又方</strong> 猪脂二升温，顿服之。</p>
<p>　<strong>　又方</strong> 车 脂如鸡子大，酒服。</p>
<p>　<strong>　治卒忤方</strong>（此病即今人所谓中恶者，与卒死、鬼击亦相类，为治皆参取而用之）∶ </p>
<p>　　盐八合，以水三升，煮取一升半，分二服，得吐即愈。（《备急方》云∶治鬼击。）若小便不通，笔头七枚烧末，水和服之即通。</p>
<p>　<strong>　又方</strong> 犊子屎半盏，酒三升，煮服之。亦治霍乱。（《肘后方》治鬼击。）</p>
<p>　<strong>　又方</strong> 书墨为末，水服一钱匕。</p>
<p>　<strong>　又方</strong> 腊月野狐肠烧末，以水服方寸匕。死鼠灰亦佳。</p>
<p>　　<strong>灸法∶ </strong></p>
<p>　　治卒忤死，灸手十指爪下各三壮，余治同上方。（《备急方》云∶治卒死而张目反折者。</p>
<p>　　又灸人中三壮，肩井百壮，间使七壮，巨阙百壮。</p>
<p>　　还魂汤治卒感忤鬼击，飞尸诸奄，忽气绝无复觉，或已死绞，口噤不开，去齿下汤，汤入口不下者，分患人发左右捉踏肩引之，药下复增，取尽一升，须臾立苏方。</p>
<p>　　麻黄（三两） 桂心（二两） 甘草（一两） 杏仁（七十枚）</p>
<p>　　上四味， 咀，以水八升，煮取三升，分三服。（仲景方桂不用。）</p>
<p>　　治卒中鬼击，及刀兵所伤，血漏腹中不出，烦满欲绝方∶</p>
<p>　　雄黄粉一刀圭，酒服，日三，血化为水。</p>
<p><strong>　　治鬼击病方∶</strong></p>
<p>　　鬼击之病，得之无渐，卒着人如刀刺状，胸胁腹内绞急切痛，不可抑按，或即吐血，或口鼻血出，或下血，一名鬼排。</p>
<p>　　鸡屎白（如枣大） 青花麻（一把）</p>
<p>　　上二味，以酒七升，煮取三升，热服，须臾发汗，若不汗，熨斗盛火炙两胁下，使热汗出愈。</p>
<p>　　<strong>又方</strong> 艾如鸡子大三枚，以水五升，煮取二升，顿服。</p>
<p><strong>　　又方</strong> 吹醋少许鼻中。</p>
<p><strong>　　灸法<br/></strong>　　灸人中一壮立愈，不瘥更灸。又灸脐上一寸七壮，及两踵白肉际取瘥。又灸，脐下一寸三壮。</p>
<p>　　治五绝方（夫五绝者，一曰自缢，二曰墙壁压迮，三曰溺水，四曰魇寐，五曰∶产乳绝）。</p>
<p>　　半夏一两，细下筛，吹一大豆许，纳鼻中即活。心下温者，一日亦可治。</p>
<p>　<strong>　治自缢死方∶</strong></p>
<p>　　凡救缢死者，极须按定其心，勿截绳，手抱起徐徐解之。心下尚温者，以氍毹覆口鼻，令两人吹其两耳。</p>
<p>　　<strong>又方</strong> 强卧，以物塞两耳，竹筒纳口中，使两人痛吹之，塞口旁无令气得出，半日得噫，噫即勿吹也。</p>
<p><strong>　　又方</strong> 捣皂荚、细辛末如胡豆大，吹两鼻中。</p>
<p>　　<strong>又方</strong> 刺鸡冠血出，滴着口中即活。男雌女雄。</p>
<p><strong>　　又方</strong> 鸡屎白如枣大，酒半盏，和灌口及鼻中佳。</p>
<p><strong>　　又方</strong> 皂荚为末，以葱叶吹入两鼻中，逆出更吹。</p>
<p>　　<strong>又方</strong> 梁上尘如大豆许，各纳一小竹筒中，四人各捉一筒，同时吹入两耳两鼻即活。</p>
<p><strong>　　又方</strong> 尿鼻、口、眼、耳中、并捉头发一撮如笔管大，掣之立活。</p>
<p><strong>　　又方</strong> 鸡血涂喉下。</p>
<p>　<strong>　又方</strong> 蓝青汁灌之。</p>
<p>　　<strong>又方</strong> 灸四肢大节陷大指本纹，名曰地神，名七壮。</p>
<p><strong>　　治热 方∶</strong></p>
<p>　　取道上热尘土以壅心上，少冷即易，气通止。</p>
<p>　　<strong>又方</strong> 令 人仰卧，以热土壅脐上，令人尿之，脐中温即愈。</p>
<p><strong>　　又方</strong> 可饮热汤，亦可纳少干姜、橘皮、甘草煮饮之，稍稍咽，勿顿使饱，但以热土及熬灰土壅脐上佳。</p>
<p>　　<strong>又方</strong> 浓煮蓼，取汁三升饮之即愈，不瘥更灌。</p>
<p>　<strong>　又方</strong> 开死人口令通，以暖汤徐徐灌口中，小举死人头，令汤入腹，须臾即苏。</p>
<p>　　<strong>又方</strong> 使人嘘其心令暖，易人为之。</p>
<p>　<strong>　又方</strong> 抱狗子若鸡，着心上熨之。</p>
<p>　　<strong>又方</strong> 屋上南畔瓦热熨心，冷易之。</p>
<p>　<strong>　又方</strong> 灌地浆一盏，即愈。</p>
<p>　　<strong>又方</strong> 地黄汁一盏服之。</p>
<p>　<strong>　又方</strong> 水半升和面一大抄服之。</p>
<p>　　<strong>治落水死方∶</strong></p>
<p>　　以灶中灰布地，令浓五寸，以甑侧着灰上，令死者伏于甑上，使头小垂下，炒盐二方寸匕，纳竹管中，吹下孔中，即当吐水，水下因去甑，下死者着灰中壅身，使退场门鼻即活。</p>
<p><strong>　　又方</strong> 掘地作坑，熬数斛灰纳坑中，下死人覆灰，温彻即易，勿令大热爆人，灰冷即易，半日即活。</p>
<p><strong>　　又方</strong> 取大甑倾之，死人伏其上，令死人口临甑中，燃苇火二七把烧甑中，当死人心下，令烟出小入死人鼻口中，鼻口中水出尽则活，火尽复益之。常以手候死人身及甑，勿令甚热，当令火气能使死人心下，足得暖。卒无甑者，于岸侧削地如甑，空下如灶，烧令暖，以死人着上。亦可用车毂为之，勿令隐其腹，令死人低头水得出，并炒灰数斛令暖，以粉其身，湿更易。</p>
<p><strong>　　又方</strong> 埋死人暖灰中，头足俱没，唯开七孔。</p>
<p>　<strong>　又方</strong> 倒悬死人，以好酒灌鼻中，又灌下部。又醋灌鼻亦得。</p>
<p>　　<strong>又方</strong> 灶中灰二石埋死人，以头至足，出七孔即活。</p>
<p>　<strong>　又方</strong> 绵裹皂荚纳下部中，须臾出水。</p>
<p>　<strong>　又方</strong> 裹锻石纳下部中，水出尽即活。</p>
<p>　　<strong>又方</strong> 倒悬解去衣，去脐中垢，极吹两耳起乃止。</p>
<p>　<strong>　又方</strong> 熬沙覆死人，面上下有沙，但退场门、鼻、耳、沙冷湿即易。</p>
<p>　<strong>　又方</strong> 屈两脚着生人两肩上，死人背向生人背。即负持走行，吐出水便活。</p>
<p>　　<strong>又方</strong> 解死人衣，灸脐中。凡落水经一宿犹可活。</p>
<p>　<strong>　治冬月落水，冻四肢直，口噤，尚有微气者方∶</strong></p>
<p>　　以大器中熬灰使暖，盛以囊敷其心上，冷即易，心暖气通，目得转，口乃开，可温尿粥稍稍吞之即活。若不先温其心，更持火炙身，冷气与火争即死。</p>
<p><strong>　　治冻烂疮方∶</strong></p>
<p>　　猪后悬蹄以夜半时烧，研细筛，以猪脂和敷，亦治小儿。</p>
<p><strong>　　治入水手足肿痛方∶</strong></p>
<p>　　捣生胡麻敷之。</p>
<p>　　治酒醉中酒，恐烂五脏方∶</p>
<p>　　以汤着槽中渍之，冷复易，夏亦用汤。</p>
<p><strong>　　又方</strong> 捣茅根汁，饮三升。</p>
<p><strong>　　又方</strong> 凡醉不得安卧不动，必须使人摇转不住，特忌当风席地，及水洗饮水交接。</p>
<p>　　<strong>治饮酒头痛方∶</strong></p>
<p>　　竹茹五两，以水八升，煮取五升，去滓令冷，纳破鸡子五枚，搅匀更煮二沸，饮二升，使尽瘥。</p>
<p><strong>　　治饮酒腹满不消方∶</strong></p>
<p>　　煮盐汤以竹筒灌大孔中。</p>
<p>　<strong>　治饮酒中毒方∶</strong></p>
<p>　　煮大豆三沸，饮汁三升。</p>
<p>　<strong>　又方</strong> 酒渍干椹汁服之。</p>
<p>　　<strong>治酒病方∶</strong></p>
<p>　　葱白 豉（各二升）</p>
<p>　　上二味，以水四升，煮取二升顿服。</p>
<p>　　治饮酒房劳虚受热，积日不食，四月中热饮酒不已，酒入百脉，心气虚，令人错谬失常方∶</p>
<p>　　芍药 人参 白薇 栝蒌根 枳实 知母（各二两） 甘草（一两） 生地黄（八两） 酸枣仁 ？</p>
<p>　　上十味， 咀，以水一斗，煮取三升，分三服。</p>
<p>　　治连月饮酒，咽喉烂，舌上生疮方∶</p>
<p>　　大麻仁（一升） 黄芩（二两，《肘后》、《千金翼》方俱作黄柏。）</p>
<p>　　上二味，为末，蜜和丸含之。</p>
<p><strong>　　治酒醉不醒方∶</strong></p>
<p>　　饮葛根汁一斗二升，取醒止。（《肘后》云∶治大醉连日烦毒不堪。）</p>
<p>　<strong>　饮酒令人不醉方∶</strong></p>
<p>　　柏子仁 麻子仁（各二两）</p>
<p>　　上二味，治下筛为一服，进酒三倍。</p>
<p>　<strong>　又方</strong> 葛花 小豆花（等分）</p>
<p>　　上二味，合为末，服三方寸匕，饮时仍进葛根汁、芹汁及枇杷叶饮，并能倍酒。</p>
<p><strong>　　又方</strong> 九月九日菊花为末，临饮服方寸匕。</p>
<p><strong>　　又方</strong> 小豆花叶阴干百日，为末服之。</p>
<p><strong>　　又方</strong> 五月五日取井中倒生草枝阴干，为末，酒服之。</p>
<p>　<strong>　饮酒令无酒气方∶ </strong></p>
<p>　　干蔓菁根二七枚，三遍蒸，为末，取两钱许，酒后水服。</p>
<p>　　<strong>治恶酒健嗔方∶</strong></p>
<p>　　空井中倒生草烧灰饮之，勿令知。</p>
<p>　　<strong>又方</strong> 取其人床上尘和酒饮之。</p>
<p>　　<strong>断酒方∶</strong></p>
<p>　　柳花 腊月鼠头灰上二味，等分，为末，黄昏时酒服一杯。</p>
<p>　　<strong>又方</strong> 白猪乳汁一升饮之，永不饮酒。</p>
<p>　　<strong>又方</strong> 鸬 屎烧灰，水服方寸匕，永断。</p>
<p>　　<strong>又方</strong> 蛴螬干捣末，和酒与饮，永世闻酒名即呕，神验。</p>
<p>　　<strong>又方</strong> 刮马汗和酒与饮，终身不饮。</p>
<p>　　<strong>又方</strong> 虎屎中骨烧末，和酒与饮。</p>
<p>　<strong>　又方</strong> 白狗乳汁酒服之。</p>
<p><strong>　　又方</strong> 腊月马脑和酒服之。</p>
<p>　<strong>　又方</strong> 驴驹衣烧灰，酒饮方寸匕。</p>
</div>
</div>
<div class="bookvmiddle">
<a href="/guwen/bookv_12815.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12817.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
