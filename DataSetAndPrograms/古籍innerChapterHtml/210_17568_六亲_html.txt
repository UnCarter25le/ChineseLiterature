
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
渊海子平·六亲_古诗文网
</title>
<meta content="《六亲总篇》夫六亲者：父、母、兄弟、妻财、子、孙是也。用日干为主：正印正母；偏印偏母及祖父也；偏财是父，乃母之 夫星也，亦为偏妻；正财为妻；偏财为妾，为父是也；比肩为兄弟姐妹也；七" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_17568.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>六亲</b></span>
<a href="javascript:PlayBookv(17568)" style="margin-left:5px;"><img alt="" height="16" id="speakerimgBookv17568" src="/img/speaker.png" width="16"/></a>
<span id="bookvPlay17568" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%be%90%e5%a4%a7%e5%8d%87">徐大升</a></p>
<div class="contson">
<p>　　《六亲总篇》</p>
<p>　　夫六亲者：父、母、兄弟、妻财、子、孙是也。</p>
<p>　　用日干为主：正印正母；偏印偏母及祖父也；偏财是父，乃母之 夫星也，亦为偏妻；正财为妻；偏财为妾，为父是也；比肩为兄弟姐妹也；七杀是男；正官是女；食神是男孙；伤官是女孙及祖母也。</p>
<p>　　妇人命取六亲，与男命不同：取官星为夫星；七杀是偏夫；食神是男；伤官是女。</p>
<p>　　经云：“男取克干为嗣，女取干生为子息及奴婢也。”</p>
<p>　　年为祖上，月为父母伯叔兄弟门户，日为妻妾己身。</p>
<p>　　且如六亲受克何如？印绶见财，克母及祖母也；见比劫陽刃，克妻妾及父也；官杀多者，难为兄弟；伤官食神多，难为子息；枭印伤孙，克祖母也。</p>
<p>　　譬如：正印作合母不正；财作合妻不正；官作合女不正；偏财作合妾不正；比肩作合姊妹不正；伤官作合祖母不正；食神作合孙女不正。</p>
<p>　　假如甲日为主，见癸为母，见戊辰戌为父及妾，见己丑未午字，则与戊字相争夺，又伤癸水，克母之 义明矣；见甲寅字，克父及妾；见庚申字，主克兄姊也；见乙卯字克弟妹；见丙巳字克子女也；余仿此。此必以岁运见何字，则克何人；更将冲克衰旺向背，将来者进，功成者退。兼有孤神寡宿，旬中有空亡者忌，二三反吉。</p>
<p>　　金空则鸣，火空则发，水空则流，此三者上吉；木空则朽，土空则崩，二者主凶。当以本生年起，克害无疑也。</p>
<p>　　《六亲捷要歌》</p>
<p>分禄须伤主馈人，比肩重迭损严亲；<br/>正财克母偏财父，夫妇相刑值退神。<br/>食神有寿妻多子，偏官多女少麒麟；<br/>乘旺伤官嗣必绝，中和印绶自荣身。</p>
<p>　　《论父》</p>
<p>　　偏财是父，乃印绶之官星也。</p>
<p>　　如甲日以戊为父，再见甲寅字、或木局全、或临死绝冲刑之地，主克父也；不然，主离异不睦、或疾病残伤。若得庚字申字救，庶无大害。</p>
<p>　　如甲旺戊衰，亦主有疾少靠。</p>
<p>　　如戊临生旺、贵人、天月德地，亦主有贵；更得丙丁生助，享父之福无穷。</p>
<p>　　如临杀地，父死他乡。</p>
<p>　　居衰败受制之处、墓绝之地，主父平常，不得父力也。</p>
<p>　　《论母》</p>
<p>　　正印者，乃生我之身也。</p>
<p>　　如甲日以癸为母，遇己丑未主克母；见多，主母嫁二夫。</p>
<p>　　一戊失地、或被克，主母伤前夫。</p>
<p>　　戊字受生、或印临桃花沐浴，母有外情。</p>
<p>　　如印长生，主母慈淑寿长、益和子母。</p>
<p>　　如临陽刃杀地、或值绝墓孤寡，主母不贤或有残疾不睦。</p>
<p>　　须以理推，无不验矣！</p>
<p>　　《论兄弟姊妹》</p>
<p>　　比肩者，兄弟也。</p>
<p>　　且如，甲见甲为兄，乙为弟妹；寅卯亦然。</p>
<p>　　见庚则克兄，见辛则伤弟。</p>
<p>　　甲木旺相，兄姊争财；甲乙寅卯既多，则兄弟姊妹夺财不和，争斗是非。</p>
<p>　　见己合甲，兄姊不正。</p>
<p>　　见庚，弟妹不正。</p>
<p>　　如见杀多，乙木得局，是杀合会乙木而伤甲；此兄不若弟之福，借弟之力而加恃。</p>
<p>　　甲木寅月，乙木受制，主兄旺弟衰。</p>
<p>　　其余和顺不睦，但以八字休旺死绝推之，无不应验矣！</p>
<p>　　《论妻妾》</p>
<p>　　正财为正妻，偏财妾也。</p>
<p>　　甲木见己土为正财，戊土为偏财。</p>
<p>　　又见乙木局，亥卯未伤妻。</p>
<p>　　甲寅克妻也，更主妻不正。</p>
<p>　　财衰败墓绝，主妻有疾不贤，否则年高再嫁。</p>
<p>　　见癸字，则妾不正。</p>
<p>　　见己土丑未字，则主自安。</p>
<p>　　比肩分夺、财临沐浴桃花，主妻妾私通。</p>
<p>　　日下月下坐财官，主妻多内助，更得妻财。</p>
<p>　　偏财得位，妾胜于妻。</p>
<p>　　主财自旺，妻不容妾。</p>
<p>　　官杀重见，妻招干蛊可畏。</p>
<p>　　财官并美，为人怕妻；见杀尤忌。</p>
<p>　　财多身弱，妻反胜夫。</p>
<p>　　财命有气，妻妾和顺，是得妻力。</p>
<p>　　日坐空亡，难为妻妾。</p>
<p>　　又看孤鸾之日、陽错陰错，主克妻；或因亲致眷、寒房冷娶、入赘填房。女人犯此，主父母家陵替、或致讼事。余仿此例。</p>
<p>　　《论子息》</p>
<p>　　七杀者子也。</p>
<p>　　如甲见庚申是子，辛酉是女。若见丙火午寅、或杀临陽刃杀宫，主克子；不然疾病不肖。遇戊己土得令，则子得力和顺。见丙巳字，女不正；若临沐浴桃花，更兼暗合，食神多者，其女私通。若杀临长生月德天德，所临之地，贵人、禄马、食神、财乡，言有强父贵子；要禀中和。</p>
<p>　　陽日陽时男重见；陽日陰时，先男后女；陰日陰时女重见；陰日陽时，先女后男。</p>
<p>　　伤官见官，子孙凶顽。</p>
<p>　　时上伤官及空亡，难为子息。</p>
<p>　　女命取伤官是子，食神是女；若见印绶枭神，难得子也。</p>
<p>　　男命官杀得地，而禀中和者，言其有子。将生成之数断之，生旺倍加，死绝减半；太过不及，不以此断。太过有子而多克夭、或凶顽；不及则少生养。</p>
<p>　　官杀得地而有扶助，吉曜多者，其子忠孝贤明；居休、囚、死、绝、破、败、衰、病、勾绞、元凶、空虚之地，则子当不肖，贫贱疾病之子。更兼孤神寡宿，主孤苦伶仃。</p>
<p>　　且如甲子之日，甲子之时：庚死于子，死中至老没儿郎；入墓之时难保双；受气绝中一个子；胎中头女有姑娘；养中三子只留二；长生之位，旬中半合，主七个儿子也；沐浴一双保吉康；冠带临官三子位；旺中五子自成行；衰中二子；病中一；自己数至亥病中一。依此推之。</p>
<p>　　且如八字中若无子星，时上又不生旺，运行官杀旺乡，主有子；运过却无。</p>
<p>　　如柱中有官杀，而行伤、食、休、衰、绝、弱之运，伤损其子；运过方存。</p>
<p>　　八字有一杀一子，二杀二子，无杀无子。</p>
<p>　　如柱中身杀两停，而杀逢旺乡，就作多子断之；亦看财神何如，逐时增减，多寡推之。无不验矣！</p>
<p>　　《论小儿》</p>
<p>　　凡小儿命，见财多，必庶出螟蛉，克父母也；若幼年行运于财旺之乡亦然。</p>
<p>　　甲侧生顶不正，有胎衣遮；丁偏生双顶，干生有依，应有克刑；辰复生，背父易生易养；申有声；寅迟滞；未吉；辰有胎衣包；仰生有惊。</p>
<p>　　夫小儿命，大要身旺，最喜印绶生之，无财克之，则易生灾少。不要官星七杀、陽刃伤官太旺，身旺亦多灾；身弱则难养。</p>
<p>　　如见所畏之辰，切不要行运岁君助之。</p>
<p>　　大畏财旺，不庶出必螟蛉，克父母也；更不要行运早，盖气难敌也。</p>
<p>　　【庚子，戊寅，戊子，丁巳】：生月中之后，月逢七杀，赖有丁火为印绶，寅为长生之地，能生戊土；不合见庚子，巳字金长生，其二子之水为财，克丁火生气，反生月中七杀。七杀来克身，身弱难敌；故当年十一月，其子死矣！此为生杀坏印之祸也。</p>
<p>　　如【癸酉，癸亥，己丑，乙亥】：此命四柱财重，自分娩几乎俱亡；未岁余父母亦亡，乃过房继养。其它仿此，无疑也！</p>
<p>　　《论小儿关煞》</p>
<p>　　小儿之命，当论时辰为主；先看关煞，次看格局。</p>
<p>　　日主强，财官旺，有关无煞。</p>
<p>　　日干弱，财官少，常病可养。</p>
<p>　　日干弱，财官多，有关有煞；又有三合，聚煞者难养。</p>
<p>　　不带刑冲者，声音响亮，夜啼急性。</p>
<p>　　八字有财官，生于富贵之家；偏官生于平常之家；伤官劫财，生于贫贱之家；偏官偏印偏财，主偏生庶出，不然第三四胎。</p>
<p>　　子平之法，偏官为关，偏财为煞，取生辰之数断之；水一、火二、木三、金四、土五。且如甲日庚杀，乃四、九岁；如丙见壬杀，一、六岁；如戊日甲杀，三、八岁；庚日丙杀，二、七岁；壬见戊杀，五、十岁见之。至于陰干，亦如此。无不验矣！</p>
</div>
</div>
<div class="bookvmiddle">
<a href="/guwen/bookv_17567.aspx">上一章</a>
<a href="/guwen/book_210.aspx" style="border:0px;line-height:27px; height:27px;">目录</a>
<a href="/guwen/bookv_17569.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
