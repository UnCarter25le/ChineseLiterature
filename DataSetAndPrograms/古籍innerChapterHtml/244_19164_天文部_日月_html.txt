
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·天文部·日月_古诗文网
</title>
<meta content="东隅，日出之地；桑榆，日入之地。日拂扶桑，谓之及时。日经细柳，谓之过时。龙&lt;豕龙&gt;《天文志》：日月会于龙&lt;豕龙&gt;尾。&lt;豕龙&gt;音斗。《广雅》：日初" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19164.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>天文部·日月</b></span>
<a href="javascript:PlayBookv(19164)" style="margin-left:5px;"><img alt="" height="16" id="speakerimgBookv19164" src="/img/speaker.png" width="16"/></a>
<span id="bookvPlay19164" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　东隅，日出之地；桑榆，日入之地。日拂扶桑，谓之及时。日经细柳，谓之过时。</p>
<p>　　<strong>龙&lt;豕龙&gt;</strong></p>
<p>　　《天文志》：日月会于龙&lt;豕龙&gt;尾。&lt;豕龙&gt;音斗。</p>
<p>　　《广雅》：日初出为旭，日昕曰晞，日温曰煦；日在午曰亭午，在未曰昳，日晚曰旰，日将落曰晡。</p>
<p>　　《天官书》曰：日月薄蚀，日月之交。月行黄道，而日为掩，则日食，是曰阴胜阳，其变重。月行在望，与日冲，月入于暗之内，则月食，是曰阳胜阴，其变轻。圣人扶阳而尊君曰：“日，君道也。”于其食，谨书而备戒之，日食为失德，月食为失刑。</p>
<p>　　<strong>日落九乌</strong></p>
<p>　　乌最难射。一日而落九乌，言羿之善射也。后以为羿射落九日，非是。</p>
<p>　　<strong>向日取火</strong></p>
<p>　　阳燧以铜为之，形如镜，向日则火生，以艾承之则得火。</p>
<p>　　<strong>夸父追日</strong></p>
<p>　　《列子》：夸父不量力，欲追日影，逐之于旸谷之际，渴欲得饮。赴河饮不足，将北走大泽中，道渴而死。</p>
<p>　　<strong>鲁戈返日</strong></p>
<p>　　鲁阳公与韩构战，战酣日暮，援戈挥之，日返三舍。又，虞公与夏战，日欲落，以剑指日，日返不落。</p>
<p>　　<strong>白虹贯日</strong></p>
<p>　　刑轲入秦刺秦皇，燕太子丹送之易水上，精诚格天，白虹贯日。</p>
<p>　　<strong>田夫献曝</strong></p>
<p>　　《列子》：宋国有田夫曝日而背暖，顾谓其妻曰：“负日之暄，人莫知其美者，以献吾君，必有重赏。”人皆笑之。</p>
<p>　　<strong>白驹过隙</strong></p>
<p>　　《魏豹传》：人生易老，如白驹过隙。白驹，日影也。</p>
<p>　　<strong>黄绵袄</strong></p>
<p>　　冬月之日，有“黄绵袄”之称。</p>
<p>　　<strong>薄蚀（月肉）脁</strong></p>
<p>　　薄，无光也。蚀，亏缺也。朔见东方曰（月肉），晦见西方曰脁。（音肉。音挑。）</p>
<p>　　胐未成明，魄始成魄。月初三则生明也，月十六则生魄也。</p>
<p>　　<strong>翟天师</strong></p>
<p>　　干佑间尝于江岸玩月，或问：“此中何所有？”翟笑曰：“可随吾指观之。”俄见月规半天，琼楼玉宇烂然，数息间，不复见矣。</p>
<p>　　尹思遣儿视月中有物，知兵乱。</p>
<p>　　《淮南子》：日出于旸谷，浴于咸池，拂于扶桑，是谓晨明。登于扶桑，爰始将行，是谓胐明。至于曲阿，是谓朝明。临于曾泉，是谓早食。次于桑野，是谓晏食。臻于衡阳，是谓禺中。对于昆吾，是谓正中。靡于鸟次，是谓小迁。至于悲谷，是谓晡时。回于女纪，是谓大迁。经于虞渊，是谓高舂。顿于连石，是谓下舂。至于悲泉，爰止羲和，爰息六螭，是谓悬车。薄于虞泉，是谓黄昏。沧于蒙谷，是谓定昏。日入崦嵫，经细柳入虞泉之汜，曙于蒙谷之浦，垂景在树端，谓之桑榆。</p>
<p>　　《汉书》：新垣平文帝时，上言日当再中，臣以候知之。居顷之，日果再中。</p>
<p>　　《释名》：月，阙也。言满则复阙也。晦，灰也。月死而灰，月光尽似之也。朔，苏也。月死后苏生也。弦，月半之名也。其形一旁曲，一旁直，若张弓弦也。望，月满之名也。日在东，月在西，遥相望也。</p>
<p>　　<strong>蟾蜍</strong></p>
<p>　　月中三足物也。王充《论衡》：羿请不死之药于西王母，其妻嫦娥窃之奔月，是为蟾蜍。</p>
<p>　　<strong>月桂</strong></p>
<p>　　《酉阳杂俎》：月桂高五百丈，有一人常伐之，树创随合。其人姓吴名刚，西河人，学仙有过，谪令伐桂。桂下有玉兔杵药。</p>
<p>　　<strong>爱日</strong></p>
<p>　　言子爱父母，当如爱日之诚。</p>
<p>　　<strong>日光摩荡</strong></p>
<p>　　周主遣赵匡胤率兵御辽北汉，癸卯发汴京。苗训，善观天文，见日下复有一日，黑光摩荡者久之，指示楚昭辅曰：“此天命也。”是夕，次陈桥，遂有黄袍加身之变。</p>
<p>　　<strong>日为太阳之精</strong></p>
<p>　　《广雅》：阳精外发，故日以昼明。羲和，日御也。日中有金乌。《通鉴》：太昊有圣象，日月之明。</p>
<p>　　<strong>日出而作</strong></p>
<p>　　尧时有老人，含哺鼓腹，击壤而歌，曰：“日出而作，日入而息；凿井而饮，耕田而食，帝力何有于我哉？”</p>
<p>　　<strong>日亡乃亡</strong></p>
<p>　　桀尝自言：“吾有天下，如天之有日；日亡，吾乃亡耳！”</p>
<p>　　<strong>如冬夏之日</strong></p>
<p>　　夏日烈，冬日温。赵盾为人，严而可畏，故比如夏日。赵衰为人，和而可爱，故比如冬日。</p>
<p>　　<strong>东隅桑榆</strong></p>
<p>　　冯异大破赤眉，光武降书劳之曰：“始虽垂翅回溪，终能奋翼渑池，可谓失之东隅，收之桑榆。”</p>
<p>　　<strong>蜀犬吠日</strong></p>
<p>　　柳文：庸、蜀之南，恒雨少日，日出则群犬吠之。</p>
<p>　　<strong>日食在晦</strong></p>
<p>　　汉建武七年三月晦，日食，诏上书不得言圣。郑兴上疏曰：“顷年日食，每多在晦。先时而合，皆月行疾也。日君象，月臣象。君亢急，则臣促迫，故月行疾。”时帝躬勤政事，颇伤严急，故兴奏及之。</p>
<p>　　<strong>太阴</strong></p>
<p>　　《史记》：“太阴之精上为月。”《淮南子》：“月御曰望舒，亦曰纤阿，中有玉兔。”</p>
<p>　　<strong>瑶光贯月</strong></p>
<p>　　《通鉴》：昌意娶蜀山氏之女曰女枢，感瑶光贯月之祥，生颛顼高阳氏于若水。<br/><br/></p>
<p>　　<strong>月食五星</strong></p>
<p>　　崇祯十一年四月己酉夜，荧惑去月仅七八寸，至晓逆行，尾八度掩于月，丁卯退至尾，初度渐入心宿。杨嗣昌上疏言：“古今变异，月食五星，史不绝书，然亦观其时。昔汉元帝建武二十三年，月食火星，明年呼韩单于款五原塞。明帝永平二年，月食火星，皇后马氏德冠后宫，明年图画功臣于云台。唐宪宗元和七年，月食荧惑。明年兴师，连年兵败。今者月食火星，犹幸在尾，内则阴宫，外则阴国。皇上修德召和，必有灾而不害者。”然实考嗣昌所引年月俱谬。</p>
<p>　　<strong>论月</strong></p>
<p>　　徐穉，年九岁，尝月下戏，人语之曰：“若令月中无物，当极明耶？”曰：“不然。譬如人眼中有瞳子，无此必不明。”</p>
<p>　　<strong>如月之初</strong></p>
<p>　　后汉黄琬，祖父琼，为太尉，以日食状闻。太后诏问所食多少，琼对未知所况。琬年七岁，时在旁，曰：“何不言日食之余，如月之初。”琼大惊，即以其言对。</p>
<p>　　<strong>赋初一夜月</strong></p>
<p>　　苏福八岁时，赋《初一夜月》诗，云：“气朔盈虚又一初，嫦娥底事半分无。却于无处分明有，恰似先天太极图。”</p>
<p>　　<strong>吴牛喘月</strong></p>
<p>　　《风俗通》：吴牛苦于日，故见月而喘。</p>
<p>　　<strong>命咏新月</strong></p>
<p>　　明太祖见太孙顶颅侧，乃曰：“半边月儿。”一夕，太子、太孙侍，太祖命咏新月。懿文云：“昨夜严滩失钓钩，何人移上碧云头？虽然未得团圆相，也有清光遍九州。”太孙云：“谁将玉指甲，掐破碧天痕；影落江湖里，蛟龙未敢吞。”太祖谓“未得团圆”、“影落江湖”，皆非吉兆。</p>
</div>
</div>
<div class="bookvmiddle">
<a href="/guwen/bookv_19163.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19165.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
