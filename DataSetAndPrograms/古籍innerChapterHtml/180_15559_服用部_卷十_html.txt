
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·服用部·卷十_古诗文网
</title>
<meta content="○簟《说文》曰：簟，竹席也。《释名》曰：簟，覃也，布之覃然正平。《礼》曰：莞簟之安，稿秸之谈。又曰：父母舅姑之簟席，枕几，不传。《诗》曰：下莞上簟，乃安斯寝。(莞蒲曰席，蒲竹苇曰簟" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15559.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>服用部·卷十</b></span>
<a href="javascript:PlayBookv(15559)" style="margin-left:5px;"><img alt="" height="16" id="speakerimgBookv15559" src="/img/speaker.png" width="16"/></a>
<span id="bookvPlay15559" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○簟</p>
<p>　　《说文》曰：簟，竹席也。</p>
<p>　　《释名》曰：簟，覃也，布之覃然正平。</p>
<p>　　《礼》曰：莞簟之安，稿秸之谈。</p>
<p>　　又曰：父母舅姑之簟席，枕几，不传。</p>
<p>　　《诗》曰：下莞上簟，乃安斯寝。(莞蒲曰席，蒲竹苇曰簟。)</p>
<p>　　《方言》曰：簟，宋、魏之间谓之笙，或谓之籧曲；自关而东谓之簟，其粗者谓之籧蒢、行唐；(以蘧直文而粗也。)自关而东，周、楚、魏之间谓之倚佯；(音阳)自关而西谓之行唐。</p>
<p>　　《东观汉记》曰：殇帝诏省荏弱平簟。</p>
<p>　　又曰：马棱为会稽太守，诏诘会稽车牛不务坚强，车皆以桃枝细簟。</p>
<p>　　又曰：尚书令王允奏曰："太史令王立说《孝经》六隐事，能消却奸邪。"常以良月，允与立入为献帝诵《孝经》一章，以丈二竹簟画九宫其上，随日时入焉。及允被害，乃不复行也。</p>
<p>　　《晋书》曰：王恭字孝伯，与王忱齐名，友善。恭有六尺簟，忱见之，谓其有馀，因求之。恭辄以送，遂坐荐上。忱闻而大惊，拐椿："吾平生无长物。"</p>
<p>　　王隐《晋书》曰：车永为广州刺史。永子溢使工作象牙细簟，工患之。</p>
<p>　　《晋公卿礼秩》曰：太宰何曾逊位，赐簟褥一具。</p>
<p>　　萧子显《齐书》曰：林邑王永明九年遣使贡献金簟等物。</p>
<p>　　《孙卿子》曰：轻暖平簟，而体不知其安。</p>
<p>　　《淮南子》曰：席之上先雚簟，尊之上先玄酒。王贵之，先本而后末也。</p>
<p>　　《东宫旧事》曰：太子纳妃，有赤花双文簟。</p>
<p>　　《西京杂记》曰：武帝以象牙为簟，赐李夫人。</p>
<p>　　又曰：会稽献竹簟供御，世号为流黄簟。</p>
<p>　　诸葛亮《转教》曰：计一岁运用蓬旅簟十万具。</p>
<p>　　庾翼《与王书》曰：今致八尺、丈二细桃枝簟十枚，黄篾双文簟二领，黄篾独坐双文簟一枚。</p>
<p>　　王廙《春可乐》曰：弱簟平端。</p>
<p>　　潘岳《悼亡诗》曰：展转睇枕席，长簟竟床空。</p>
<p>　　左思《吴都赋》曰：桃笙象簟，韬於筒中。</p>
<p>　　王鉴《竹簟赋》曰：楚簟陈於玉房，巴箱列於椒台。</p>
<p>　　○褥</p>
<p>　　《尔雅》曰：褥谓之兹。</p>
<p>　　《释名》曰：褥，人所坐亵辱也。</p>
<p>　　又曰：茵，车中所坐用虎皮也。</p>
<p>　　《诗》曰：文茵畅毂，驾我骐馵。(文茵，虎皮。)</p>
<p>　　《汉书》曰：霍禹广治弟室，作乘与，辇加绣茵。凭黄金涂，(如淳曰：冯谓所冯者也。金涂之，黄金涂饰之也。)韦絮荐轮。(晋灼曰：御辇以韦缘轮，贮之如絮也。)</p>
<p>　　《东观汉记》曰：祭遵有疾，诏赐重茵。</p>
<p>　　《魏略》曰：焦先字孝然，河东人也。高尚不仕，自作蜗牛庐。净扫其中，荣木为床，布褥其上，天寒构火以自炙。</p>
<p>　　《魏志》曰：太祖性节俭，帷帐屏风坏则补纳，茵褥取温，无有缘饰。</p>
<p>　　又曰：王朗上疏曰："老臣慺慺，愿国家同祚於轩辕之伍。且少小常苦被褥泰温，泰温则不能便软肤弱体，是以难可防护，而易用感慨。若常全小缊袍，不至於甚厚，则必咸保金石之性，而比寿於南山矣。</p>
<p>　　《吴录》曰：孟仁字恭武，江夏人也。从李肃学，其母为作厚褥大被。人问其故，母曰："小儿无德，客多贫，故为广被大褥。"</p>
<p>　　《齐书》曰：宗测高尚不仕。王俭亦雅重之，赠以蒲褥笋席。</p>
<p>　　又曰：窦哄回弟澄为左户尚书。彦回薨，澄以钱一万一千，就招提寺赎高帝所赐彦回白豹坐褥。</p>
<p>　　又：柳庆远为仪同。初，庆远从父兄世隆，尝谓庆远曰："吾梦太尉以褥席见赐，吾遂亚台司。適又梦以吾褥席与汝，汝必光我门族。"至是庆远亦继世隆焉。太尉谓元景也。</p>
<p>　　《后魏书》曰：尔朱世隆将被诛。此年正月晦日，令、仆并不上省，西门不开。忽有河内太守田帖家奴告省门亭长云："今旦为令王借车牛一乘，终日於洛滨游观，至晚，王还省。将车出东掖门，始觉车上无褥，请为之记识。"</p>
<p>　　《世说》曰：晋孝武年十三四时，冬天昼日不着衣，夜则累茵褥。谢公云："体宜令常和。陛下昼过冷，夜过热，恐非摄生之术。"帝曰："夜静宜温。"谢公出，叹之也。</p>
<p>　　《南越传》曰：尉陀卧象床锦茵。(茵，褥也。)</p>
<p>　　《东宫旧事》曰：皇太子拜，有八尺褥一，重中褥一，步与褥一。纳妃，有承床褥三。</p>
<p>　　《会稽后贤传》曰：丁潭以光禄大夫还弟，诏赐床帐席褥。</p>
<p>　　《邺中记》曰：石虎作褥，长三丈。用锦缘之。</p>
<p>　　《神异经》曰：北方有冰万里，厚百丈嗘鼠在冰下土中，其毛长八尺，可以为褥。</p>
<p>　　《西京杂记》曰：赵飞燕为皇后，其女弟上遗鸳鸯褥。</p>
<p>　　《拾遗录》曰：周穆王时，紫罗文褥者，坛孙国献之。</p>
<p>　　《语林》曰：大将军收周侯，至石头，坐南门盘石上。将戮之，送己褥与周。</p>
<p>　　司马相如《美人赋》曰：高茵重设。</p>
<p>　　○毡</p>
<p>　　《说文》曰：虼诗可以为毡。</p>
<p>　　《释名》曰：毡，旃也，毛相着旃旃然也。</p>
<p>　　《韵集》曰：毡，细罽也。</p>
<p>　　《周礼·天官·掌次》曰：王大旅上帝，则张毡案。(大旅上帝，祭天于圆丘也。张毡案，以毡为林于堀中。)</p>
<p>　　又曰：掌皮供其毳为毡，以待邦用事。</p>
<p>　　《汉书》曰：苏武使匈奴，匈奴绝，不与食。天雨雪，武卧啮雪，与毡毛裹咽之。</p>
<p>　　《汉书》曰：王吉谏昌邑王游猎曰："夫广厦之下，细毡之上，明师居前，劝诵在后，上论唐虞之际，下及殷周之盛，其乐岂徒衔橛之间也哉？"</p>
<p>　　又曰：江都王女《细君歌》云："远適异国乌孙王，穹庐为室毡为墙。"</p>
<p>　　《魏志》曰：李胜为荆州刺史，往辞太傅曹爽，使察之。太傅曰谬问胜曰："并州有佳毡，可致之。"胜出曰："太傅耄，无能为也。"</p>
<p>　　又曰：邓艾伐蜀，自阴平行无人之地，凿山通道作桥，以毡自裹，推转而下。</p>
<p>　　魏武帝《与杨彪书》曰：今赠足下青毡床褥三具。</p>
<p>　　《晋书》曰：杜预子锡为愍怀太子舍人，屡直谏於太子。太子患之，置针於锡坐处毡中，锡上，刺足血出。</p>
<p>　　又曰：《载记》曰："慕容熙后符氏卒。慕容隆妻张氏，熙之嫂也，美姿容，有巧思，熙将以符氏之殉，欲以罪煞之。乃毁其禭鞾中有敝毡，遂赐死。三女叩头求哀，熙不许。</p>
<p>　　《齐书》曰：孔奂为晋陵太守，清白自守。妻子并不之官，惟以单舡临郡，所得秩俸随即分赡孤寡，郡中号曰"神君"。曲阿富人殷绮见奂居处俭素，乃饷以毡衣一具，奂辞不授。</p>
<p>　　《北齐书》曰：斐宽与东魏将彭乐战於新城，因伤被擒，至河阴见齐文襄。宽举止闲雅，善於占对，文襄实甚异之，解锁付馆，厚加礼遇。宽乃裁所卧毡，夜縋而出。因得遁还。</p>
<p>　　又曰：清河三年，周师及突厥至并州。突厥谓周人曰："尔言齐乱，故我伐之。今齐人眼中有铁，何可当也？"乃还至陉岭，冻滑，乃铺毡以渡之。</p>
<p>　　又曰：綦俊佞巧，能候当途，斛斯椿、贺拔胜，皆与友善。性多诈。贺拔胜出镇荆州，过俊别，因辞。俊故见败毡敝被，更遗之钱物。</p>
<p>　　《广志》曰：羌女人披大华毡以为盛服。</p>
<p>　　《拾遗录》曰：汉武帝以毡琦弟藉地，恶輶之喧也。</p>
<p>　　《搜神记》曰：太康中，天下以毡为陌头及带身、袴口，於是百姓相戏曰："中国其必为胡所破也。夫毡，胡之服也，而今天下以为陌头、带身、袴口，胡既三制之矣。"</p>
<p>　　《淮南子》曰：夫胡人见麻，不知其可以为布；越人见毳，不知其可以为毡，故不通於物者，不可与言俗。</p>
<p>　　《俗说》曰：桓豹奴病劳冷，无毡可卧。桓车骑自撤己眠毡与之。</p>
<p>　　《语林》曰：王子敬在斋中卧，偷人取物，一室之内略尽。子敬卧而不动，偷遂登榻，欲有所觅。子敬因呼曰："偷儿，石染青毡是我家旧物，可特置否？"於是群偷置物惊走。</p>
<p>　　《南传》曰：调斯国有青石染毡，绛染毡也。</p>
<p>　　王褒《圣主得贤臣颂》曰：夫荷毡被毳者，难与道磋圊之丽密。</p>
<p>　　陆云《诗》曰：冬坐比肩毡。(比肩，兽名也，取其毛为毡。)</p>
<p>　　○卧具</p>
<p>　　《风俗通》曰：扶风苏不违父为司隶。李暠所迁司农，不违穿府北垣，径上厅事，斫暠卧具。暠一宿数迁。</p>
<p>　　沈约《宋书》曰：朱百年隐居山阴，家素贫，母以冬月亡衣并无絮，自此不衣锦帛。尝寒时就孔觊饮酒，醉眠。觊以卧具覆之，百年不觉也。既觉，引卧具去体，谓顗曰："绵定奇温。"因流涕悲恸，顗亦为之感伤。</p>
<p>　　《齐书》曰：谢朓尝行，还过候江革。时大寒雪，见革敝絮单席而枕，觉不倦。朓嗟叹久之，乃脱其所着襦，并手割半毡与革充卧具而去。</p>
<p>　　又曰：刘孝绰与到溉兄弟甚狎。溉少孤，宅近僧寺。孝绰往溉宅，適见黄卧具。孝绰谓"僧物色也"。抚手笑。溉知其旨，奋拳击之，伤口而去。</p>
<p>　　氍</p>
<p>　　《通俗文》曰：织毛褥谓之氍。</p>
<p>　　《声类》曰：氍，毛席也。</p>
<p>　　《广志》曰：氍，田〈叠毛〉毛织也，近出南海。文称北汉之氍，非其所生。</p>
<p>　　《魏略》曰：大秦国以野茧作织成氍文，出黄白黑绿氍。</p>
<p>　　《后周书》波斯国，大月氏之别种也，其地出氍。</p>
<p>　　吴时《外国传》曰：天竺国出细靡氍。</p>
<p>　　《陶侃别传》曰：外国献氍，公举之曰："我还国，当与牙共眠。"牙名惔之，字处静，是公庶孙，小而被知。以为后词。</p>
<p>　　《南州异物志》曰：氍以羊毛杂群兽之毳为之，鸟兽人物草木云气作鸲鹉，远望轩若飞也。</p>
<p>　　《古乐府诗》曰：请客上北堂，坐毡及氍。</p>
<p>　　张衡《四愁诗》曰：美人赠我毡氍。</p>
<p>　　《诸葛亮集·诏答恢》曰：行当离别，以为惆怅。今至氍一，以达心也。</p>
<p>　　○〈翕毛〉(上音榻，下音登)</p>
<p>　　《通俗文》曰：氍细者谓之〈翕毛〉。名〈翕毛〉者，施大床前小榻之上，所以登而上床也。</p>
<p>　　《东观汉记》曰：茎觿率众至广阿，光武出城外，马坐按毡〈翕毛〉，上设酒肉。</p>
<p>　　《魏略》曰：大秦国以羊毳木皮野丝作〈翕毛〉之属，有五色九色〈翕毛〉，其色鲜於海东诸国所作也。</p>
<p>　　《南史》曰：中天竺国出好裘〈翕毛〉。</p>
<p>　　《世说》曰：王子猷诣郄雍州，雍州在内未出。王见铺〈翕毛〉，云："阿乞那得此？"令左右送向家。郄出，王曰："向有大力者负之以趋。"(郄愔为雍州刺史。阿乞，愔小字。)郄无忤。</p>
<p>　　《异苑》曰：沙门有法存者，生广州，善医术，遂富。有八尺〈翕毛〉，作百种形象。又有沉香八尺板床。太原王淡为刺史，大儿劭之屡求二物，法存不与，王煞而籍焉。法存后形见於府内经日。王靴洑疾亡，劭之又丧。</p>
<p>　　杜笃《边论》曰：匈奴请降，〈翕毛〉罽褥，帐幔毡裘，积如丘山。</p>
<p>　　班固《与弟超书》曰：月支〈翕毛〉大小相杂，但细好而己。</p>
<p>　　马融奏："马贤於军中帐内施〈翕毛〉，士卒飘於风雪。"</p>
</div>
</div>
<div class="bookvmiddle">
<a href="/guwen/bookv_15558.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15560.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
