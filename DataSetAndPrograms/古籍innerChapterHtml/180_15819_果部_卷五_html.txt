
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·果部·卷五_古诗文网
</title>
<meta content="○杏《典术》曰：杏木者，东方岁星之精。《师旷占》曰：杏多实不虫者，来年秋善。《书纪年》曰：昭公六年十二月，桃杏花。幽王十年九月，桃杏实。《山海经》曰：灵山之下，其木多杏。卢谌《祭法" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15819.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>果部·卷五</b></span>
<a href="javascript:PlayBookv(15819)" style="margin-left:5px;"><img alt="" height="16" id="speakerimgBookv15819" src="/img/speaker.png" width="16"/></a>
<span id="bookvPlay15819" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○杏</p>
<p>　　《典术》曰：杏木者，东方岁星之精。</p>
<p>　　《师旷占》曰：杏多实不虫者，来年秋善。</p>
<p>　　《书纪年》曰：昭公六年十二月，桃杏花。幽王十年九月，桃杏实。</p>
<p>　　《山海经》曰：灵山之下，其木多杏。</p>
<p>　　卢谌《祭法》曰：夏祠用杏。</p>
<p>　　崔实《四民月令》曰：三月杏花盛，可播白沙轻土之田。</p>
<p>　　《后周书》曰：张玄，芮城人，性廉洁。南邻有杏二树，杏熟，多落玄园中。诸小儿竞取食之，玄所得者，悉以还主。</p>
<p>　　《唐史》曰：马燧之子畅，以第中大杏馈窦文场，文场以进德宗。德宗未常见，颇怪畅，令中使就封杏树。畅惧，进宅，废为奉诚园。</p>
<p>　　《管子》曰：五沃之土，其木宜杏。</p>
<p>　　《庄子》曰：孔子游缁帷之林，休坐杏坛之上。弟子读书，孔子弦歌鼓琴。</p>
<p>　　《玄晏春秋》曰：卫伦过予，言及於味，称魏故侍中刘子杨食饼知盐生，精味掷炅也。予曰："师旷识劳薪，易牙别缁渑，子杨，令之妙也，定之何难！"伦因命仆取粮糗以进，予常之，曰："麦也，有杏李柰味。三果之熟也不同，子焉得兼之？"伦笑而不言，退告人曰："士安之识过刘氏！吾剿愦家多果实，杏时将发，故揉以杏汁；李时将发，又揉以李汁；柰时将发，又揉以柰汁，故兼三味。"</p>
<p>　　《汜胜之书》曰：杏始华，趣耕轻土；杏华落，趣耕阑。</p>
<p>　　又曰：杏花如何，可耕白沙。</p>
<p>　　卢毓《冀州论》曰：魏郡好杏，地产不为无珍。</p>
<p>　　《神仙传》曰：董奉，字君异。居庐山，为人治病。重病得愈者，令种杏五株；轻病得愈者，为栽一株。数年掷晷，杏有十数万株，郁然成林。杏子熟，奉於林中所在，作箪食一器，宣语："买杏者不复须来报，但自取之，一器穀，便得一器杏。"有人少穀往而取杏多，即有三四头虎逐之，奉悉以杏所得穀粮赈救贫穷。(《寻阳记》曰：杏在北岭上，有树百株，今犹称董先生杏株。)</p>
<p>　　《南岳夫人传》曰：仙人有三玄紫杏。</p>
<p>　　《西京杂记》曰：上林有文杏(材有文彩。)蓬莱杏。(东海都尉于台献一株，花瓣五色，六出，云是仙人所食者。)</p>
<p>　　《广志》曰：苜眶有白杏，邺中有赤杏，有柰杏。</p>
<p>　　《嵩高山记》曰：嵩高山，东北有牛山，其山多杏，至五月烂然黄茂。自中国丧乱，百姓饥馑，皆资此为命。人人逞哎，而杏不尽。</p>
<p>　　《洛阳宫殿簿》曰：明光殿前杏一株，显阳殿前杏六株，含章殿前杏四株。</p>
<p>　　《晋宫阁名》曰：胪章殿前杏一株。</p>
<p>　　杨咳戤《洛阳伽蓝记》曰：西方于阗王不信佛法。有商胡将一比丘毗卢旃，在城南杏树下白王："伏罪今辄将异国沙门来。在城南杏树下。"王闻忿怒，即往看。毗卢旃语王言："如来遣我来，令王造复盆浮图一躯，使王祚永隆。"王言："使我见佛，我当从命。"毗卢旃鸣钟告佛，佛即遣罗睺罗变为佛形，从空而见真容。王畏赍投地，即於杏树下置立寺舍焉。</p>
<p>　　任昉《述异记》曰：杏园洲南海中多杏。海上人云：仙人种杏处。汉时，常有人舟行遇风泊此洲五六月，日食杏，故免死。云洲中有冬杏。</p>
<p>　　王充《果赋》云：冬实之杏，春熟之甘。</p>
<p>　　郭太机《果赋》云：杏或冬而实。</p>
<p>　　又曰：范蠡宅在湖中，有海杏，大如拳。</p>
<p>　　又曰：赖乡老子祠有缥杏。</p>
<p>　　司马相如《长门赋》曰：饰文杏以为梁。</p>
<p>　　王逸《荔枝赋》曰：魏土送西山之杏。</p>
<p>　　王廙《洛都赋》曰：豹祠赤杏。</p>
<p>　　胡安道《黄甘赋》曰：越魏都之赤杏。</p>
<p>　　朱超石《与兄书》曰：光武坟边杏甚美，今奉送其核。</p>
<p>　　潘岳《闲居赋》曰：梅杏郁棣之属，华实昭烂，言所不能极也。</p>
<p>　　○李</p>
<p>　　《尔雅》曰：休，无实李。(一名赵李。)坐，接虑李。(今之麦李也。)驳，赤李。(子赤也。)桃、李丑，核。(子中有核人。)枣、李曰疐之。</p>
<p>　　《毛诗·鹊巢》曰：何彼秾矣，华如桃李！平王之孙，齐侯之子。</p>
<p>　　又《淇澳·木瓜》曰：投我以木李，报之以琼玖。</p>
<p>　　《韩诗外传》曰：子质仕魏文侯，获罪而北游，谓简王曰："赣今已去，不复树德於人矣。"简王曰："负树桃李，夏得阴其下，秋得食其实；春树蒺藜，夏不彩其叶，秋得刺焉。今子所树，非其人也！"</p>
<p>　　《春秋运斗枢》曰：玉衡星散为李。</p>
<p>　　又曰：远《雅》《颂》，著倡优，则李生瓜。</p>
<p>　　《史记》曰：桃李不言，下自成蹊。</p>
<p>　　《晋书》曰：王戎年七岁，常与诸小儿游，看道边李树子多折枝，诸小儿竞走取之，惟戎不动。人问之，答曰："树在道边而子多，必苦李也。"取之信然。</p>
<p>　　又曰：王安丰有好李，常卖，恐人得种，恒钻其核。</p>
<p>　　又曰：和峤性至俭，家有好李，常求之，不过数十。王武子因其直率，将少年能食之人，交垣诣园，饱啖毕，伐之，送与峤，问："何如君李？"</p>
<p>　　《齐书》曰：王僧孺少时，有馈其父科李，先以一与之，不受，曰："阁人未见，不容先常。"</p>
<p>　　《三国典略》曰：齐武成宠任东平王俨，而俨器服玩饰同於齐主。常於南宫见典御进新冰钩盾，献早李，还而怒曰："尊兄已有，我何意无！"</p>
<p>　　《唐书》曰：武德中，有献李树连理，盘屈如龙。</p>
<p>　　又曰：贞观中，玉华宫李树连理，隔涧合枝。</p>
<p>　　又曰：神龙中，陈州官舍有李树，黄落将尽，忽更鲜茂，而生花焉。</p>
<p>　　《管子》曰：五沃之土，其木宜李。</p>
<p>　　《晏子》曰：景公病疽在背，欲见不得。公问国子，国子曰："热如火，色如日，大小如未熟李。"公问晏子曰："色如苍玉，大如璧也。"公曰："不见君子，不知野人拙也。"</p>
<p>　　《孟子》曰：匡章曰："陈仲子，岂不诚廉士哉？居於陵，三日不食，耳目无闻见也。井上有李，螬食实者半，匍匐往食之，三咽而后闻见也。"</p>
<p>　　《吕氏春秋》曰：子产相郑，桃李之垂于街者，莫之援也。</p>
<p>　　《抱朴子》曰：五原蔡诞，入山而返，欺其家人云："到昆仑山，昆仑山有玉李，光明洞彻而坚，须以玉井水浇之，便软可食。"</p>
<p>　　又曰：南顿人张助者，耕於白田，有一李栽在耕次，助意惜之，欲持归，乃掘取之。未得即去，以湿土封其根，以置空桑中，遂忘取之。助后作远职，不在。后其里中人见桑中忽生李，谓之神，有病目痛者，荫息此桑下，因祝之，言李君能令我目愈者，谢一豚。其目偶愈，便杀肫祭之。传者过差，便言此树能令盲者得视，远近噏然，互来请福。</p>
<p>　　《山海经》曰：边春之山多李，里人常彩之。</p>
<p>　　《汉武内传》曰：李少君谓武帝："冥海之枣大如瓜，锺山之李大如瓶。臣以食之，遂生奇光。"</p>
<p>　　又曰：仙之上药，有圆丘红李。</p>
<p>　　《晋宫阁名》曰：胪章殿前李一株。</p>
<p>　　《邺中记》曰：华林园有春李，冬华春熟。</p>
<p>　　周处《风土记》曰：南郡细李，四月先熟。</p>
<p>　　《列仙传》曰：师门者，啸父弟子也，食桃李葩。</p>
<p>　　又曰：老子之母，適到李树之下而生老子。生而能语，指李树曰："杆以为姓。"</p>
<p>　　《真人王褒内传》曰：五灵丹山上，有玄云之李，食之得仙。</p>
<p>　　嵇康《高士传》曰：长灵安丘生病笃，弟子公沙都来省之。与安共於庭树下，闻李香，开目见双赤李着枯枝，自堕掌中。安食之，所苦除尽。</p>
<p>　　《笑林》曰：赵伯翁醉眠，数岁孙儿缘其腹戏，因以李子内其肶(音毗)脐中，累七八枚。既醒，了不觉。数日后，乃知痛，李烂汁出，以为脐穴，惧死，乃命妻子处分家事。李核出，寻问，乃知是孙儿所为。</p>
<p>　　《梦书》曰：李为狱官，梦见李者，忧狱官。</p>
<p>　　《西京杂记》曰：上林苑有紫李、青绮李、黄李、青房李、绿李、颜渊李、出《鲁志》合枝李、(五株)羌李、朱李、车下李、燕李、猴李、驴阮。</p>
<p>　　《广志》曰：鼠李、朱李，可以染。</p>
<p>　　又曰：车下李、车上李。(亦春熟，可染也。)</p>
<p>　　又曰：麦李细小。有沟道李，有黄建李、青皮李、马肝李、赤李、房林李。有饣(余石切。)李，肌黏茹似饣。有柰李、离核李，李似柰。有劈李，熟必先劈裂。有经李，一名老李，其树数年则枯。有杏李，味小酢似杏。有黄扁李，有夏李，有冬李十一月熟，此三李种邺园。有春李，冬华冬熟。</p>
<p>　　郭子横《洞冥记》曰：琳国去长安九千里，多生玉叶李，色如碧，五千岁一熟，味酸苦。韩终常食之，亦名韩终李也。</p>
<p>　　《唐新语》曰：安金藏丧母，庐於墓侧，有涌泉自出。又有李树，盛冬开花，犬鹿相押。彩访使卢慎以闻，诏旌其门闾。</p>
<p>　　《列异传》曰：袁本初时，有神出河东，号度索君，民共立庙。兖州苏氏母病，往祷，见一人着白布单衣，高冠似鱼头，语度索君曰："昔卢山共食白李未久，已三千年，日月易得，使人怅然！"去后，度索君曰："南海君也。"</p>
<p>　　任昉《述异记》曰：魏文帝安阳殿前，天降朱李八枚。啖一，数日不食。今李种有安阳李，大而甘者，即其种也。</p>
<p>　　又曰：杜陵有金李。李之大者为之夏李，尤小者呼为鼠李。</p>
<p>　　又曰：房陵定山有朱仲李，园三十六所。潘岳《闲居赋》云："房陵朱仲之李。"</p>
<p>　　又曰《果赋》云："三十六园掷觎李，盖仙李缥而神李红。"</p>
<p>　　陆士衡《果赋》云：中山之缥李。</p>
<p>　　又曰：武陵原在吴中山中，无他木，尽生桃李，俗呼为桃李源。原上有石洞，洞中有乳水。世传：秦乱，吴人于此避难者，食桃李实者，皆得仙。</p>
<p>　　《吴氏本草》曰：李核治仆僵，花令人好色。</p>
<p>　　《东方朔占》曰：朔与弟子俱行，朔渴，命弟子叩道边人家门，不知室主姓名，关门，呼不应。朔复往之门住，须臾，博劳飞集所呼门中李树上。朔见之，语弟子曰："杆室人当姓李，名博，汝呼言李博，博自当应汝。"室中人果姓李名博，出门应，与朔相见，入取饮与朔。</p>
<p>　　《盐铁论》曰：桃李实多者，来岁谓之穰。</p>
<p>　　左思《齐都赋》曰：露桃霜李。</p>
<p>　　王逸《荔枝赋》曰：房陵缥李。</p>
<p>　　王廙《洛都赋》曰：铜马朱樱，房陵缃李。</p>
<p>　　庾玄默《水井赋》曰：接朱李於玄泉，来甘瓜於欠晡。</p>
<p>　　傅玄《李赋》曰：河沂黄建，房陵缥青，一树三色，异味殊名。</p>
<p>　　张载《瓜赋》曰：朱李零於桂圃，蒲陶溃於椒林。</p>
<p>　　《古歌诗》曰：桃生露井上，李树生桃旁。</p>
<p>　　曹植诗曰：南园有佳人，容华若桃李。</p>
<p>　　阮籍诗曰：嘉树下成蹊，东园桃与李。</p>
<p>　　《古乐府歌》曰：君子防未然，不处嫌疑间。瓜田不纳履，李下不征遐。</p>
<p>　　魏文帝《与吴质书》曰：浮甘瓜於清泉，沉朱李於寒水。</p>
</div>
</div>
<div class="bookvmiddle">
<a href="/guwen/bookv_15818.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15820.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
