
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
西夏书事·卷三十四_古诗文网
</title>
<meta content="宋钦宗靖康元年、夏元德八年春正月，使贺金正旦。金主始朝日，礼毕，方命各国使人入贺。二月，围杏子堡。贺正使回，乾顺知金人围汴益急，乘隙围杏子堡。堡在延州平戎寨北，两山对峙，形势险厄。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19100.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷三十四</b></span>
<a href="javascript:PlayBookv(19100)" style="margin-left:5px;"><img alt="" height="16" id="speakerimgBookv19100" src="/img/speaker.png" width="16"/></a>
<span id="bookvPlay19100" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%90%b4%e5%b9%bf%e6%88%90">吴广成</a></p>
<div class="contson">
<p>　　宋钦宗靖康元年、夏元德八年春正月，使贺金正旦。</p>
<p>　　金主始朝日，礼毕，方命各国使人入贺。</p>
<p>　　二月，围杏子堡。</p>
<p>　　贺正使回，乾顺知金人围汴益急，乘隙围杏子堡。堡在延州平戎寨北，两山对峙，形势险厄。延副总管刘光世据险拒守，夏兵力攻不克。</p>
<p>　　三月，攻天德、云内、武州及河东八馆地，取之。</p>
<p>　　先是，金将粘没喝遣撒离母许割天德、云内、金肃、河清四军，河东八馆及宋武州之地，约攻麟府以牵制河东兵势。于是，乾顺遣兵万人由金肃、河清渡河，尽取所约地。</p>
<p>　　夏四月，掠河外诸寨，破震威城，杀知州事朱昭。</p>
<p>　　政和中，童贯于铁炉骨堆筑震威城，距府州三百里，最为孤绝。乾顺因金兵内侵，知戍边士卒入援，乘虚掠河外诸寨，径攻震威，多设木鸷冲梯临城，飞矢雨射，昼夜不息。昭率城中老幼数百，登陴拒守。乾顺令酋领悟儿思齐介胄衷毡，以盾自蔽，说昭降，且数宋朝失信，曰：“大金约吾共攻京师，为城下之盟，画河为界。太原旦暮且下，麟、府诸城悉归于吾，公何恃而不降？”昭披襟厉声叱之。思齐知不可夺，以利啖守兵，得登城。昭尽杀妻、子，纳尸于井，勒众搏战，中矢死。</p>
<p>　　太白入东井。</p>
<p>　　犯东扇北第一星。</p>
<p>　　金人袭取天德诸城，遣使请和，不许。</p>
<p>　　乾顺既取天德诸城，金帅兀术以数万骑阳为出猎，掩至诸诚，逐出守令，悉取之。惟金肃、河清二军在大河西，尚为夏有。乾顺惧，请和，金人执其使。</p>
<p>　　按：宋之约金攻辽也，初议山前、山后十七州，金人止归燕京、涿、易、顺、檀、景、蓟诸地；再请，复与武、朔二州。而于夏则以拓跋云中故地二千余里遣之，何重复轻宋若此？盖宋藉其力以复幽、燕，夏则出师赴难，志在恤邻，故饵之不得不厚耳。迨乾顺进誓输诚，更礼受诏，夏之不竞，已被金人窥破。于是索户口，掠边境，掩取天德，羁执使人，非金之无情，乃夏之自取也。</p>
<p>　　金劫麟、府、丰三州地来归。秋七月，知晋宁军徐徽言复取之。</p>
<p>　　宋同知枢密事聂昌奉使出河东，金人劫之，使割三州隶夏国，乾顺已设官置守。三州与晋宁近，晋宁军民大恐，诉于徽言曰：“弃三州，晋宁岂能存？”徽言曰：“此使人矫诏耳。三州在河西，夏岂能据？”率兵攻之，乾顺不能救，守令皆降。</p>
<p>　　八月，寇泾原。</p>
<p>　　统制李庠聚兵柏林堡拒之，夏兵分番迭进，庠兵溃。泾原第三将曲端力战，乃却。</p>
<p>　　九月，取西安州。</p>
<p>　　元符中，以南牟会新城建为西安州，在兰州西北，逼邻夏境，乾顺袭取之。</p>
<p>　　冬十月，使贺金天清节。</p>
<p>　　贺节使奏告谢罪，请还所执人使，金主遣之。</p>
<p>　　故辽将小鞠录来奔，助以兵，使围麟州建宁寨，破之。</p>
<p>　　小鞠录，党项族，仕辽为西南面招讨使。辽亡，尝集杂羌十余万破丰州，转攻麟州，兵败，父母妻子尽失，遂奔夏国。乾顺助以兵，使围麟州之建宁寨，越旬破之，杀守将杨震。</p>
<p>　　十一月，破怀德军。</p>
<p>　　大观中，展平夏城作怀德军，与西安、镇戎相犄角，应接萧关。乾顺曾以三千骑攻之，为泾原第十将吴所败。乃西安破，怀德失援，复遣太子某将兵攻之。知军事刘铨、通叛杜翊世拒守。夏兵亘数十里困之。翊世閤室自焚死；铨被执，太子素闻铨名，置之别室，欲授以官，铨大骂，杀之。</p>
<p>　　十二月，攻兰州，入通川、圆子诸堡，大掠。</p>
<p>　　兰州恃河为固，每岁河冰合，必严兵以备，士不释甲者累月。元符中，兰州录事参军张叔夜筑寨天都山，夏兵不敢窥境。自西安、怀德失守，乾顺遣兵攻天都，围兰州，力攻五日，大俘二堡人畜而还。</p>
<p>　　靖康二年、夏正德元年春正月，使贺金正旦。</p>
<p>　　金主以宋帝誓书地图示使人，使人稽首称贺。</p>
<p>　　三月，复受割地于金。改元。</p>
<p>　　先是，金夺天德诸城，乾顺屡以书责其背盟。金主命画陕西分界，自麟府路洛阳沟距黄河西岸，西历暖泉堡；延路米脂谷至累胜寨；环庆路威边寨逾九星原，至委布谷口；泾原路威川寨略古萧关，北至谷川；秦凤路通怀堡至古会州，距黄河，依见流，尽熙河路西边，以定封域。其地有悬邈者，亦相地势从便分画。复分陕西北鄙以偿天德、云内，抵河为界。于是群臣上表贺，乾顺肆赦国中，改元德九年为正德元年。</p>
<p>　　夏五月，取威戎军。</p>
<p>　　乾顺遣将军李遇兵取威戎城，金将婆卢火先取之。军于城东。遇前锋将与战不利。遇到，军城北，遗书娄室曰：“夏国以天德、云内归大国，大国许我陕西北鄙之地，是以至此。”娄室命婆卢火撤兵退。</p>
<p>　　秋九月，出师从金人入寇。</p>
<p>　　金帅兀术回云中，遣保静军节度杨天吉至夏，约寇陕西。乾顺许之，出师屯于境上。宇文懋昭曰：“粘罕已尝渝盟于夏，而夏人又从之，何哉？盖夏人非不知和好不可久也。是时金国方强，胁而从之，亦欲因而掳掠耳。”</p>
<p>　　冬十月，使贺金天清节。</p>
<p>　　使臣奏请师期，金主命俟副元帅宗弼檄至。</p>
<p>　　十一月，金人为求侵地。</p>
<p>　　宋通问使、宣义郎傅见金左监军完颜希尹于云中，希尹以国书授，为夏国请熙宁以来侵地。盖因前夺夏地，欲责偿于宋以报也。</p>
<p>　　宋高宗建炎二年、夏正德二年春正月，使贺金正旦。</p>
<p>　　金主问夏国事宜，使者以岁饥告，命发西南边粟市之。</p>
<p>　　陕西抚谕使谢亮来议和。</p>
<p>　　乾顺屡从金兵入边，高宗以主客员外郎谢亮为陕西抚谕使、从事郎何洋为太学博士，持诏谕乾顺约和。陕西制置使王庶遗亮书言：“夏国为患小而缓，金人为患大而急。况夏国秋稼不登，饥饿困敝，庶可保其无他。阁下曷不持节督诸路兵，先其急而后其缓。”亮不听。庆历后，中国使者常止宥州，有偶至国中者，与国主以宾礼见。亮至，乾顺倨坐见之，亮不敢争。</p>
<p>　　三月，连金兵破凤翔、西京，以檄索延。</p>
<p>　　乾顺遣兵会金将娄室陷凤翔、长安，陇石大震。谍知关陕无备，命宥州监军司移檄延安言：“大金以延割隶本国，理当索取，若敢违拒，当行诛讨。”帅臣王庶报曰：“金人初犯本朝，尝以金肃、河清畀汝，今谁与守？国家以奸臣贪得，不恤邻好，遂至于此。贪利之臣，何国无之，岂意夏国躬蹈覆辙！比闻金人欲自泾原直捣兴、灵，方切寒心，不图尚欲乘人之急。幕府虽士卒单寡，类皆节制之师，左支右吾，尚堪一战。果能办此，何用多言！”乾顺得檄不报。</p>
<p>　　秋九月，遣谢亮还，以兵取定边军。</p>
<p>　　乾顺留亮数月，伪与约和，遣归。亮既行，潜以兵蹑其后，由多移岭袭破定边，悉取其诸堡寨。</p>
<p>　　冬十月，使贺金天清节。</p>
<p>　　金徙徽、钦二帝于韩州，使人随君臣表贺。</p>
<p>　　十一月，黜将军李遇。</p>
<p>　　遇自取威戎，欲尽收关陕，频以兵扰延。王庶患其强，遣谍入夏间之，乾顺心疑，黜遇而收其兵。</p>
<p>　　建炎三年、夏正德三年春正月，使贺金正旦。</p>
<p>　　金诸将兵破陕西诸郡，蕃、汉由绥德城逃入夏界者甚众。使人入见，金主谕谨守边备，勿纳流民。</p>
<p>　　二月，金使约兵入寇，勿应。</p>
<p>　　金娄室久围晋宁军不克，遣使约夏国夹攻。乾顺恐晋宁破，金兵日逼，不应。</p>
<p>　　秋七月，取德静寨。</p>
<p>　　延戎马倥偬，其东皆金兵，西北即夏境，属中国者惟镇安一军、德静一寨。乾顺攻德静，破之，权帅耿友谅仅以身免。</p>
<p>　　冬十月，使贺金天清节。</p>
<p>　　金蒲察、娄室悉取、坊二州，地与夏境接壤。乾顺惧其兵威，遣使先期至，金主命仍随高丽使同见。</p>
<p>　　建炎四年、夏正德四年春正月，使贺金正旦。</p>
<p>　　宋兵败于高桥，高宗航海。金将阿里、蒲卢浑状闻，金主出示高丽、夏二国使人，以夸其强。</p>
<p>　　太常卿谢亮复奉使来，不纳。</p>
<p>　　开封尹宗泽疏请北伐，乞使辨士西说夏国出兵为助；知枢密张浚宣抚川、陕，亦奏请国书连夏。高宗复以亮为太常卿、权宣府参议官，再使夏国。乾顺闻其至，拒不许入。亮不得要领而还。</p>
<p>　　冬十月，使贺金天清节。</p>
<p>　　金人立刘豫为齐帝，豫遣使谢封册并贺天清节，夏使遂班于齐使、高丽使之下。</p>
<p>　　环庆统制慕洧自庆阳来降。</p>
<p>　　张浚富平之败，斩环庆经略使赵哲。哲将统制官慕洧为环州豪族，遂自庆阳叛附夏国，乾顺纳之。</p>
<p>　　十二月，熙河副总管刘惟辅请附，不纳。</p>
<p>　　金人寇熙河，与惟辅战，不胜。一日，乘其出焚积聚，袭败之。惟辅与亲信数百匿山寺中，遣人求附，共扼金兵，乾顺畏金，不纳。已而，金人执惟辅，死之。</p>
<p>　　绍兴元年、夏正德五年春正月，使贺金正旦。</p>
<p>　　乾顺表内以不纳熙河刘总管告，金主赐赉甚厚。</p>
<p>　　夏四月，金使来索辽臣耶律大石。</p>
<p>　　大石，辽太祖八世孙，仕辽为都统林牙。金兵入居庸关，大石迎战被执，后乘间脱归。及辽亡，大石率其部众西行万余里，归者数国。至起儿漫，群臣册立为帝，称西辽，改元延庆。金遣降将耶律余睹等至兀纳水，不得济，还报曰：“闻大石已驻兵和州之域，必与夏国合势。”金主遣使索之，乾顺报曰：“小国与和州地非接壤，且不知大石所在也。”</p>
<p>　　冬十月，使贺金天清节。</p>
<p>　　和州回鹘执耶律大石之党撒瓜、迪里、突迭献于金，金主知夏国不与大石合，使人入见，谕慰之。</p>
<p>　　慕洧叛降于金。</p>
<p>　　金将撒离喝攻庆阳，破之。慕洧乘势取环州，见金兵强，遣使以城降。</p>
<p>　　十一月，川陕宣抚副使吴使以书来，不报。</p>
<p>　　川陕地金已十得其四，时败金将兀术于和尚原，西路稍通，乃贻书夏国，使背击金人。乾顺不应。</p>
<p>　　绍兴二年、夏正德六年春正月，使贺金正旦。</p>
<p>　　时金以陕西地赐刘豫。乾顺遣使贺正旦，请环、庆二州，金主不许。</p>
<p>　　停行中国历。</p>
<p>　　故事：每于上年孟冬受中国赐历。时高宗以乾顺附金久，不复颁赐。自是不行中国历。</p>
<p>　　秋八月，与金恶，始遣使如川陕请通好。</p>
<p>　　金主立陕西元帅府，不欲以北鄙地与夏，粘没喝聚兵云中，将取川陕。乾顺恐其图己，举国屯境上备之，并遣使至吴、关师古军中，请通好。</p>
<p>　　按：书“请通好”，与之乎？讥之也。宋尝两使夏国，乾顺未尝一应。兹以金人图己，始使入请，是畏金，非怀宋也。直书“与金恶”，以著其非诚。</p>
<p>　　九月，金降人耶律余睹来奔，不纳。</p>
<p>　　余睹，辽宗室，叛辽归金，为西军大监军。尝将兵攻耶律大石于曷董城，失其金牌，粘没喝疑其与大石通，拘质其妻、子，余睹遂有叛心，潜约燕京统军槁里谋诛女真之在官在军者。天德知军以告，兀术自云中来，闻而未信。已，获余睹使人，得其与槁里交通状，即驰至燕京，计杀槁里。余睹父子假游猎名遁走夏国。乾顺遣官问“有兵几何”，以二、三百对，遂不纳。走塔坦，被杀。</p>
<p>　　按：余睹为辽宗室，举众投金，覆灭宗社，枭獍之恶，无以喻此！是时乾顺见恶金源，方谋自固，而能拒叛不纳，俾即诛夷，使残辽稍伸余恨，亦义举也。</p>
<p>　　冬十月，使贺金天清节。</p>
<p>　　金主知乾顺不纳余睹，待使人益加礼。</p>
<p>　　十二月，纳契丹降户，立监军司统之。</p>
<p>　　余睹既死，兀术分捕余党，令诸路尽杀契丹降人。于是，河东八馆五百户、山金司乙室王府、南北王府、四部族衙诸契丹相温酋首率众蜂起亡入夏国。乾顺处之北鄙，别立监军司统之。</p>
<p>　　绍兴三年、夏正德七年春正月，使贺金正旦。</p>
<p>　　金主以纳契丹叛人诘责，使人顿首谢罪。</p>
<p>　　秋八月，攻伪齐怀德军，不克。</p>
<p>　　靖康中，夏兵破怀德，设兵戍之。及金人以陕西地畀刘豫，命夏国割怀德与之，乾顺心怏怏。时豫寇伊阳，知其无备，以五万众攻之。知军事庞迪开门以待，夏兵疑不敢入。迪以数千骑分门突出，夏众惊溃，失军资、牛羊甚夥。</p>
<p>　　冬十月，使贺金天清节。</p>
<p>　　使人与齐使同入见，齐使以攻怀德告，金主令持诏还谕责之。</p>
<p>　　绍兴四年、夏正德八年春正月，使贺金正旦。</p>
<p>　　乾顺命使人奏告，请于陕西互市。金主不许。</p>
<p>　　夏四月，金人复征兵寇四川。不应。</p>
<p>　　金将兀术攻仙人关，与宣抚使吴战于杀金平，大败，遣使征兵，乾顺不应。时金人锐志入蜀，自撒离喝以下皆尽室行。夏兵不至，乃还凤翔。</p>
<p>　　按：征者，役使之辞也。乾顺拒之不从，自是稍能自立矣。</p>
<p>　　冬十月，使贺金天清节。</p>
<p>　　金主有疾，不视朝，命使人就馆燕。</p>
<p>　　十一月，遣使知川陕请伐金。</p>
<p>　　金主从刘豫请，将使窝里哩挞赖等南侵陕西，都统粘没罕以前两次征兵不应，请先弱夏，然后取宋。乾顺闻之，遣使至四川言：“感朝廷德意，愿助兵伐金。”吴以闻。</p>
<p>　　绍兴五年、夏大德元年春正月，金使来告哀及报即位。</p>
<p>　　太宗薨，熙宗立。乾顺遣使吊并贺。</p>
<p>　　夏五月，归孝子程俊母邵氏。<br/>　　俊，会州人。幼时父母陷于夏国，常号泣自毁。迨长，捐家财数十万往赎，未至，北向号泣，寝食俱废。夏人感动，还其母邵氏。俊日夕承顺，奉养备至，乡里称为至孝。</p>
<p>　　按：西夏风气广莫，民俗强梗敢战，然能尚气节，重然诺，故忠孝之事，亦时取焉。观于前葬孟氏，兹归邵氏，旌善之心，出于至公。惜乎典籍鲜存，不能数觏也。</p>
<p>　　秋九月，以濮王仁忠为中书令。</p>
<p>　　仁忠性谨严，持法峻，人不敢干以私。晋王察哥广起第宅，横征多诛求，蕃、汉苦之。仁忠上疏劾，察哥为之罢役，朝野肃然。乾顺嘉其风力，使由左枢密进中书令。察哥阴间之，不得。</p>
<p>　　绍兴六年、夏大德二年春正月，使贺金正旦及万寿节。</p>
<p>　　万寿节，熙宗诞也。</p>
<p>　　夏六月，金人以主名来报。</p>
<p>　　伪齐刘豫表请金主以御名音切及同音字号降示。金主从礼臣议，并报夏、高丽二国。</p>
<p>　　秋七月，取乐州，复取西宁州。</p>
<p>　　夏国乳酪河与二州相近。乾顺遣兵袭取乐州，进攻西宁，保塞、绥边诸寨俱溃，守将弃城遁。</p>
<p>　　冬十月，遣兵越金界，取亡马于塔坦。</p>
<p>　　乾顺遣兵由河清渡河，自云中府路天德军界追取所亡马，于塔坦得之而回。往返皆不假道于金，金人亦不问。宇文懋昭曰：“昔粘罕尝假道夏国以攻川、陕，夏人拒之；今乃擅越金界以取亡马。盖是时粘罕、兀术皆罢军事，撒离喝为陕西经略使，夏人知其无能为也。”</p>
</div>
</div>
<div class="bookvmiddle">
<a href="/guwen/bookv_19099.aspx">上一章</a>
<a href="/guwen/book_240.aspx" style="border:0px;line-height:27px; height:27px;">目录</a>
<a href="/guwen/bookv_19101.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
