
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·药部·卷六_古诗文网
</title>
<meta content="○天门冬《尔雅》曰：蔷蘼，{艹舋}(音门。)冬也。(郭璞症曰：今门冬也，一名满冬。)《山海经》曰：{艹舋}谷之山，草多{艹舋}冬。《列仙传》曰：赤须子，丰人，好食天门冬，齿落更生。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15840.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>药部·卷六</b></span>
<a href="javascript:PlayBookv(15840)" style="margin-left:5px;"><img alt="" height="16" id="speakerimgBookv15840" src="/img/speaker.png" width="16"/></a>
<span id="bookvPlay15840" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○天门冬</p>
<p>　　《尔雅》曰：蔷蘼，{艹舋}(音门。)冬也。(郭璞症曰：今门冬也，一名满冬。)</p>
<p>　　《山海经》曰：{艹舋}谷之山，草多{艹舋}冬。</p>
<p>　　《列仙传》曰：赤须子，丰人，好食天门冬，齿落更生。</p>
<p>　　《神仙传》曰：甘始者，太原人，服天门冬，在人间三百馀年。</p>
<p>　　《博物志》曰：天门冬，茎间有刺，而叶滑者，曰荮休，一名颠棘。根以浣缣，素白，越人名为浣草，似天门冬而非也。凡服此，先试浣衣如法者，便非天门冬。</p>
<p>　　《抱朴子》曰：杜子服天门冬，御十八妾，有子百四十人，日行三百里。</p>
<p>　　又《内篇》曰：天门冬，或名地门冬。</p>
<p>　　○麦门冬</p>
<p>　　《潜夫论》曰：夫理世不得真贤，譬犹治疾不得真药也。治疾当登摅门冬，及得蒸横麦。已不识真，合而饮之，疾以浸剧，而不知为人所欺也。</p>
<p>　　《游名山志》曰：泉山竹际及金州，多麦门冬。</p>
<p>　　盛弘之《荆州记》曰：鱼复县岩崖内，生麦门冬。</p>
<p>　　《广州记》曰：鄣平县遍饶麦门冬。</p>
<p>　　《建康记》曰：建康出麦门冬。</p>
<p>　　《本草经》曰：麦门冬，味甘平。生川谷。治心腹结气、伤中、胃脉绝。久服轻身，不饥不老。生函谷山。</p>
<p>　　《吴氏本草》曰：麦门冬，一名羊韭，秦一名乌韭，楚一名马韭，越一名羊韭，齐一名爱韭。一名禹韭，一名爨祸狞谞，一名忍冬，一名忍陵，一名不世药，一名禹馀粮，一名仆垒，一名随脂。神农、歧伯甘平，黄帝、桐君、雷够允，无毒，李氏甘，小温，扁鹊无毒。生谷中肥地，叶如韭，肥泽，丛生。彩无时。实青黄。</p>
<p>　　○术</p>
<p>　　《尔雅》曰：术，山蓟。(《本草》云：术，一名山蓟。今术似蓟而生山中。)</p>
<p>　　《山海经》曰：女几之山，其草多术。</p>
<p>　　《列仙传》曰：涓子好饵木，接食其精三百年。</p>
<p>　　《神仙传》曰：陈子皇得饵术要方，服之，得仙去霍山。其妻姜氏疾病，念其婿采术之法，服之，病自愈。至三百七十岁，登山取术，重檐而归，不息不极，颜色气力如二十时。</p>
<p>　　《抱朴子·内篇》曰：南阳文氏，其先祖，汉末大乱，饥困欲死，遇人教之食术，云遂不饥。数十年，乃来还乡里，颜苫渣少，气力转胜。故术，一名山精。</p>
<p>　　《神药经》曰：必欲长生，当服山精。</p>
<p>　　○伏苓</p>
<p>　　《广雅》曰：伏神，伏苓也。</p>
<p>　　《史记·龟策传》曰：伏苓，在兔丝之下，状似飞鸟之形。新雨已，天清静无风，以夜烧兔丝，去之，即篝烛此地，(徐广曰：{昬骞}笼也。盖然祸狞蘘笼罩其上也。篝音沟。)火灭，即记其处。明即掘取，入地四尺至七尺得矣。伏苓者，千岁松脂，食之不世。</p>
<p>　　《齐书》曰：陶弘景，永明中上表辞禄。许之，赐以东帛，敕所在月给伏苓五斤、白蜜二升，以供服饵。</p>
<p>　　《淮南子》曰：下有伏苓，上有兔丝。(伏苓，千岁松脂也。菟丝生其上，而无根，一名女罗也。)</p>
<p>　　《抱朴子·内篇》曰：任子季，服伏苓十八年，仙人玉女往从之，面体如玉泽。</p>
<p>　　《范子计然》曰：伏苓，出嵩高三辅。</p>
<p>　　《神异经记》曰：西北荒，有人饮甘露，食伏苓。</p>
<p>　　《典论》曰：颍川郄俭，能辟穀，饵伏苓。初，俭至市，伏苓价暴贵数倍。</p>
<p>　　《典术》曰：伏苓者，松脂入地，千岁为伏苓。望松树赤者，下有之。</p>
<p>　　《神仙传》曰：秀眉公饵伏苓，得仙。</p>
<p>　　又曰：皇初起，以弟初平得道，乃弃妻子，留就初平，共服松柏伏苓。至五万日，能坐在立亡，行日中无影，有童子之色。及俱还乡里，亲戚死亡略尽，乃复俱去。临去，以方教南伯，遂易姓为赤。初起，字鲁班。初平，为赤松子。其后服此药得仙者，数十人。</p>
<p>　　《列仙传》曰：犊子者，邺人也。少在黑山上彩松子、伏苓，饵而服之，且数百年。时殖时老，时好时丑，时人乃知仙人也。</p>
<p>　　《广志》曰：伏神，松汁所作，胜伏苓。或曰：松根，伏苓贯着之。生朱提濮阳县。</p>
<p>　　《博物志》曰：仙传云：松柏入地中，千年化为伏苓。伏苓千年化为虎魄，一名江珠。今太山出伏苓，而无虎魄江珠。益州永昌郡出虎魄，而无伏苓。或云蜂烧巢所作，未详二说。</p>
<p>　　《嵩高山记》曰：取松柏伏苓二斤，醇酒渍之，和以白蜜，日三服，乃通灵。</p>
<p>　　《名山略记》曰：郁州山，出伏苓。</p>
<p>　　《吴氏本草》曰：伏苓通神，桐君甘，雷公、扁鹊甘，无毒。或生益州，大松根下，入地三丈一尺。二月、七月彩。</p>
<p>　　《本草经》曰：伏苓，一名伏神。味甘平。生山谷。治胸胁、山气、忧患、悸惊。生太山。</p>
<p>　　○猪苓</p>
<p>　　《庄子》曰：豕橐，药也。(司马彪注曰：豕橐，一名苓根，似猪豕。治渴。)</p>
<p>　　《本草经》曰：猪零，一名假猪矢，味甘平。生山谷。治痎疟，解毒、虫蛊不祥，利水道。久服轻身，能不老。生衡山。</p>
<p>　　《吴氏本草》曰：猪零，神农甘，雷公苦，无毒。如伏苓。或生宛句。八月彩。</p>
<p>　　○卷柏</p>
<p>　　《建康记》曰：建康出卷柏。</p>
<p>　　《范子计然》曰：卷柏出三辅。</p>
<p>　　《本草经》曰：卷柏，一名万岁。味辛温。生山谷。治五藏邪气。</p>
<p>　　《吴氏本草》曰：卷柏，一名豹足，一名求股，一名万岁，一名神投时。神农甘平，桐君、雷够允。生山谷。</p>
<p>　　郑氏《婚礼谒文》曰：卷柏药草，附生山颠。氢鱍成性，终无自伸。</p>
<p>　　○甘草</p>
<p>　　《本草经》曰：甘草，一名美草，一名蜜甘。</p>
<p>　　○厚朴</p>
<p>　　《广雅》曰：重皮，厚朴也。</p>
<p>　　《范子计然》曰：厚朴，出弘农。</p>
<p>　　《本草经》曰：厚朴，味苦温。生山谷。治中风、伤寒、热血、痹、死肌，去虫。生文山。</p>
<p>　　《吴氏本草》曰：厚朴，一名厚皮。神农、歧伯、雷公苦，无毒，李氏小温。生交址。</p>
<p>　　○黄精</p>
<p>　　《广雅》曰：黄精，龙衔也。</p>
<p>　　又曰：黄精，叶似小黄也。</p>
<p>　　《抱朴子》曰：黄精，一名菟竹，一名鸡格，一名岳珠。服其花，胜其实。花，生十斛，乾之，则可得五六升。服之十年，乃可得益。</p>
<p>　　《列仙传》曰：修羊公，魏人也，止华阴山石室中。中有悬石塌，卧其上，塌尽穿陷。略不食时，取黄精服之。</p>
<p>　　《神仙传》曰：王烈，字长能，邯郸人也，常服黄精。</p>
<p>　　又曰：白菟公，服黄精而得仙。</p>
<p>　　《永嘉记》曰：黄精，出松阳永宁县。</p>
<p>　　《游名山志》曰：名室药多黄精。</p>
<p>　　《博物志》曰：黄帝问天姥曰："天地所生，岂有食之令人不世者乎？"姥曰："太阳草，名黄精，饵食之，可以长生。"</p>
<p>　　○胡麻</p>
<p>　　《广雅》曰：狗虱、钜胜、藤弘，胡麻也。</p>
<p>　　《孝经援神契》曰：钜胜延年。(宋均注曰：世以钜胜为枸杞子。)</p>
<p>　　《晋书·安帝记》曰：殷仲堪在荆州，以胡麻为廪。</p>
<p>　　《广志》曰：胡麻，一名方茎，服之不老，奈风湿。其叶名青襄也。</p>
<p>　　《淮南子》曰：汾水濛浊，而宜胡麻。</p>
<p>　　《列仙传》曰：关令尹喜，与老子俱之流沙西，服钜胜实，莫知所终。</p>
<p>　　《鲁女生别传》曰：女生，长乐人也，少好道。初服饵胡麻，及术，绝穀八十馀年。更少壮，色如桃华，一日能行三百里，走及獐鹿。</p>
<p>　　《抱朴子》曰：胡麻，好者一石，蒸之如炊，须暴乾，复蒸九次，细筛，白蜜丸如鸡子。日二枚，一年面色美，身体滑，二年白发黑，三年齿落更生，四年入水不濡，五年入火不焦，六年走及奔马。或蜜水和，作饼如糖状，炙食一饼。</p>
<p>　　《抱朴子·内篇》曰：胡麻，服饵不老，耐风湿。</p>
<p>　　《吴氏本草》曰：胡麻，一名方金，一明宸虱。神农、雷够允平，无毒，立秋彩。青襄，一名蔓。神农苦，雷够允。</p>
<p>　　《本草经》曰：胡麻，一名巨胜。味甘平。生川泽。治伤中虚羸，补五藏，益气。久服，轻身不老。生上党。</p>
<p>　　崔实《四民月令》曰：二月可种胡麻，谓之上时也。</p>
<p>　　○当归</p>
<p>　　《尔雅》曰：薜，山靳。(《广雅》曰：山芹，当归，今似芹而粗大者。靳音巨申切。)</p>
<p>　　《吴志》曰：曹公闻太史慈名，遗书以箧封之。发看，无所道，但贮当归。</p>
<p>　　《魏氏春秋同异》曰：姜维得母书并当归，维曰："良田百顷，不在一亩。但有远志，不见当归。"蒲俺亲殉利如此。</p>
<p>　　《范子计然》曰：当归，出陇西，无枯者善。</p>
<p>　　《秦州记》曰：陇西襄武县有牛山，是出当归。</p>
<p>　　《建康记》曰：建康出当归，不堪用。</p>
<p>　　《广州记》曰：鄣平县出当归。</p>
<p>　　《博物志》曰：《神农经》曰："下药治病，谓大黄除实，当归止痛。"</p>
<p>　　崔豹《古今注》曰：牛亨问："剿汶别，相赠以芍药，何也？"答曰："芍药，一名何离。故将别，赠以芍药。犹相招，则赠以蘼芜，蘼芜一名当归也。"</p>
<p>　　《本草经》曰：当归，一名子归。味甘温。生川谷。主治逆止、气温、疟寒热。生陇西。</p>
<p>　　《吴氏本草》曰：当归，神农、黄帝、桐君、扁鹊甘，无毒，歧伯、雷公辛，无毒，李氏小寒。或生羌胡地。</p>
<p>　　○远志</p>
<p>　　《尔雅》云：葽(鸟了切)绕，蕀{艹冤}。(今远志也。似麻黄，赤华叶，锐而黄，其上谓之小草。蕀{艹冤}，音棘冤。)</p>
<p>　　《抱朴子·内篇》曰：陵阳仲，服远志二十年，有子三十七人，坐在立亡。</p>
<p>　　《世说》曰：谢袒缘始有东山掷昃，后命属掾，不获已，始就桓公司马。於时人有致桓公药草者，中有远志，公取以问谢："杆药又名小草，何以物有二称？"谢未即答。尔时郝隆在坐，谢因曰："郝参军多知识，试复通看。"郝应声曰："葛此甚易解！处则为远志，出则为小草，"於是谢公殊有愧色，桓目谢而笑曰："郝参军此通乃不恶，亦甚有会。"</p>
<p>　　《本草经》曰：远志，一名棘菀，一名要绕。久服，轻身不忘。叶名小草，生太山及宛句。</p>
<p>　　○细辛</p>
<p>　　《山海经》曰：浮戏之山东有蛇谷，上多少辛。</p>
<p>　　《管子》曰：五沃之土，群药生少辛。</p>
<p>　　《范子计然》曰：细辛，出华阴，色白者善。</p>
<p>　　《名山志》曰：松阳之山，草多细辛。</p>
<p>　　《永嘉记》曰：细辛出松阳。</p>
<p>　　《本草经》曰：细辛，一名少辛。味温。生山谷。治咳逆，明目，通利九窍。久服轻身。生华阴。</p>
<p>　　《吴氏本草》曰：细辛，一名少辛，一名细辛。神农、黄帝、雷公、桐君辛，小温，歧伯无毒，李氏小寒。如葵叶，赤色，一根一叶相连。二月、八月彩根。</p>
<p>　　○续断</p>
<p>　　《范子计然》曰：续断出三辅。</p>
<p>　　《广州记》曰：鄣平县出续断。</p>
<p>　　《本草经》曰：续断，一名龙豆。味苦，微温。生山谷。治伤寒，补不足；金疮、痈伤、折跌，续筋骨；妇人乳难，崩中，漏血。久服益力。生常山。</p>
<p>　　《吴氏本草》曰：龙刍，一名龙多，一名龙须，一名续断，一名龙木，一名草毒，一名龙华，一名悬菟。神农、李氏小寒，雷公、黄帝苦，无毒，扁鹊辛，无毒。生梁州。七月七日彩。</p>
<p>　　《范注方》曰：续断即是马{艹许}，与水{艹许}菜相似，但大於水{艹许}耳。叶似旁翁菜叶，但小厚，两边有刺，刺人。其花紫色。</p>
<p>　　○肉苁蓉</p>
<p>　　《本草经》曰：肉苁蓉，味甘微温。生山谷。治五劳七伤，补中，除茎中寒热，养五藏，强阴，益精气，多子，妇人症瘕。久服轻身。生河西。</p>
<p>　　《吴氏本草》曰：肉苁蓉，一名草苁蓉。神农、黄帝咸，雷公酸，李氏小温。生河东山阴地，长三四寸，丛生，或代郡雁门。二月、八月彩，阴乾用之。</p>
<p>　　○藷藇</p>
<p>　　《山海经》曰：升山，草多藷藇。(上诸、述狞啯音，下余、预二音。)</p>
<p>　　《湘中记》曰：永和初，有彩药衡山者，道迷粮尽。过岩下，见一老公，与四五年少对坐执书。告以饥，与之食物，如署豫。指教所去。五六日至家，而不腹饥。</p>
<p>　　《范子计然》曰：藷藇，本出三辅，白色者善。</p>
<p>　　《本草经》曰：署豫，一名山芋，味甘温。生山谷。治伤中虚羸，补中，益气力，长肌肉，除邪气寒热。久服轻身，耳目聪明，不饥，延年。生嵩高。</p>
<p>　　《吴氏本草》曰：薯豫，一名藷署，秦、楚名玉延，齐、鲁名山芋，郑、赵名山羊，一名玉延，一名修脆，一名儿草。神农甘，小温，桐君、雷够允，无毒。或生临朐锺山。始生赤茎细蔓，五月华白，七月实青黄，八月熟落，根中白、皮黄，类芋。二月、三月、八月彩根。恶甘遂。</p>
<p>　　曹毗《杜兰香传》曰：兰香降张硕，与三署预实，曰："食此可以辟雾露。"硕食二，怀一，欲以归。香曰："可自食，不得持去。"</p>
<p>　　《异苑》曰：署预，一名山羊。根既入药，又复可食。若掘取，默默则获，唱名者不可得。</p>
<p>　　○地黄</p>
<p>　　《尔雅》曰：芐，(音户。)地黄。(郭璞症曰：一名地髓，江东呼芐也。)</p>
<p>　　《抱朴子》曰：楚文子，服地黄八年，视有光，手止车弩。</p>
<p>　　《本草经》曰：地黄，一名地髓。治伤中，长肌肉。生咸阳。</p>
</div>
</div>
<div class="bookvmiddle">
<a href="/guwen/bookv_15839.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15841.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
