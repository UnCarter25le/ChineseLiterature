
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·天文部·秋_古诗文网
</title>
<meta content="一叶知秋《淮南子》：“一叶落而天下知秋。”古诗：“梧桐一叶落，天下尽知秋。”鹊桥《淮南子》：七月七夕，乌鹊填河成桥，以渡织女，谓与牛郎相会也。得金梭蔡州丁氏女精于女工，每七夕祷以酒" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19174.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>天文部·秋</b></span>
<a href="javascript:PlayBookv(19174)" style="margin-left:5px;"><img alt="" height="16" id="speakerimgBookv19174" src="/img/speaker.png" width="16"/></a>
<span id="bookvPlay19174" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>一叶知秋</strong></p>
<p>　　《淮南子》：“一叶落而天下知秋。”古诗：“梧桐一叶落，天下尽知秋。”</p>
<p>　　<strong>鹊桥</strong></p>
<p>　　《淮南子》：七月七夕，乌鹊填河成桥，以渡织女，谓与牛郎相会也。</p>
<p>　　<strong>得金梭</strong></p>
<p>　　蔡州丁氏女精于女工，每七夕祷以酒果，忽见流星坠筵中。明日，瓜上得金梭。自是巧思益进。</p>
<p>　　<strong>晒衣</strong></p>
<p>　　七月七日，诸阮庭中晒衣，无非锦绣。阮咸以长竿摽大布犊鼻裈于上，曰：“未能免俗，聊复尔尔。”</p>
<p>　　<strong>晒书</strong></p>
<p>　　郝隆七月七日，见富家皆晒曝衣锦，郝隆乃出日中仰卧。人问其故，曰：“我晒腹中书耳。”</p>
<p>　　<strong>乞巧</strong></p>
<p>　　唐玄宗以七夕牛女相会，命宫中作高台，陈瓜果于上。宫人暗中以七孔针引彩线穿之，以乞天巧，穿过者以为得巧。又以蜘蛛纳小金盒中，至晓，开视蛛丝之稀密，又为得巧之多寡。</p>
<p>　　<strong>化生</strong></p>
<p>　　七夕，以蜡作婴儿，浮水中以为戏，为妇人生子之祥，谓之化生。</p>
<p>　　<strong>吉庆花</strong></p>
<p>　　薛瑶英，于七月七日剪轻彩，作连理花千余朵，以阳起石染之，当午散于庭中，随风而上，遍空中，如五色云霞，久之方散，谓之渡河吉庆花，藉以乞巧。</p>
<p>　　<strong>摩睺罗</strong></p>
<p>　　泥孩儿也。有极巧饰以金珠者，七夕用以馈送，以作天仙送子之祥。</p>
<p>　　<strong>盂兰会</strong></p>
<p>　　目连尊者见其母落饿鬼道，以钵盛饭飨之，入口即成灰炭，目连白佛求救。佛于七月十五日设兰盆大会，焰口咒食，其母乃得脱饿鬼之苦。</p>
<p>　　<strong>处署</strong></p>
<p>　　处，上声，止也，息也。谓暑气将于此时止息之也。白露，秋属金；白，金色也。</p>
<p>　　<strong>天炙</strong></p>
<p>　　八月一日以朱墨点小儿额，谓之天炙，以厌疫。八月望日，广陵曲江观涛。</p>
<p>　　<strong>游月宫</strong></p>
<p>　　开元二年八月十五夜，明皇与天师申元之游月宫，及至，见大府，榜曰“广寒清虚之府”，翠色冷光相射，极寒，不可少留。前见素娥十余人，皆皓衣，乘白鸾，笑舞于广寒大桂树之下，音乐清丽。明皇制《霓裳羽衣曲》以记之。一说叶静能，一说罗公远，事凡三见。</p>
<p>　　<strong>登峰玩月</strong></p>
<p>　　赵知微有道术。中秋积阴不解，众惜良辰。知微曰：“可借酒肴，登天柱峰玩月。”既出门，天色开霁。及登峰，月色如昼，会饮至月落方归。下山则凄风苦雨，阴晦如故。</p>
<p>　　<strong>中秋无月</strong></p>
<p>　　俗云：“云掩中秋月，雨打上元灯。”二者皆煞风景之事，故对举言之，非连属语，以卜上元之灯也。今人多误。</p>
<p>　　<strong>重阳</strong></p>
<p>　　九为阳数，其日与月并应，故曰重阳。汉宫人贾佩兰九日食饵，饮菊花酒，长寿。</p>
<p>　　<strong>登高</strong></p>
<p>　　费长房语桓景曰：“九月九日，汝家有大灾，急作绛袋，盛茱萸系臂上，登高山，饮菊花酒，此祸可消。”景如其言，举家登山。至夕还，鸡犬皆暴死。长房曰：“代之矣。”今人登高，本此。</p>
<p>　　<strong>落帽</strong></p>
<p>　　孟嘉为桓温参军，重九日宴姑孰龙山，风吃落帽。温敕左右勿言，良久取之还，令孙盛作文嘲之。</p>
<p>　　<strong>白衣送酒</strong></p>
<p>　　陶潜九月九日无酒，宅边有菊，采之盈把，坐其侧。久而望见白衣人至，乃王弘送酒使也，就便酌酒，大醉而归。</p>
<p>　　<strong>游戏马台</strong></p>
<p>　　宋武帝为宋公时，在彭城，九月九日游项羽戏马台。今相仍为故事。</p>
<p>　　<strong>茱萸酒</strong></p>
<p>　　汉武帝宫人，九月九日皆饮茱萸菊花酒，令人长寿。</p>
<p>　　<strong>观涛</strong></p>
<p>　　风俗：八月望日，广陵曲江观涛；浙江于十八日看戏潮。</p>
<p>　　<strong>九日开杜鹃</strong></p>
<p>　　唐周宝镇润州，知鹤林寺杜鹃花奇绝，谓殷七七曰：“可使顷刻开花，副重九乎？”殷曰：“诺。”及九日，果烂熳如春，宝游赏后，花忽不见。</p>
<p>　　<strong>九日飞升</strong></p>
<p>　　汉张陵在富川山修道，晋永和九年九月九日，登白霞山飞升，惟遗丹灶药臼于山下。</p>
</div>
</div>
<div class="bookvmiddle">
<a href="/guwen/bookv_19173.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19175.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
