
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
法华经·卷一·序品_古诗文网
</title>
<meta content="如是我闻。一时、佛住王舍城、耆阇崛山中，与大比丘众万二千人俱。皆是阿罗汉，诸漏已尽，无复烦恼，逮得己利，尽诸有结，心得自在。其名曰：阿若憍陈如、摩诃迦叶、优楼频螺迦叶、伽耶迦叶、那" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_13820.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷一·序品</b></span>
<a href="javascript:PlayBookv(13820)" style="margin-left:5px;"><img alt="" height="16" id="speakerimgBookv13820" src="/img/speaker.png" width="16"/></a>
<span id="bookvPlay13820" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e9%b8%a0%e6%91%a9%e7%bd%97%e4%bb%80%e8%af%91">鸠摩罗什译</a></p>
<div class="contson">
<p>　　如是我闻。一时、佛住王舍城、耆阇崛山中，与大比丘众万二千人俱。皆是阿罗汉，诸漏已尽，无复烦恼，逮得己利，尽诸有结，心得自在。其名曰：阿若憍陈如、摩诃迦叶、优楼频螺迦叶、伽耶迦叶、那提迦叶、舍利弗、大目犍连、摩诃迦旃延、阿冕楼驮、劫宾那、憍梵波提、离婆多、毕陵伽婆蹉、薄拘罗、摩诃拘絺罗、难陀、孙陀罗难陀、富楼那弥多罗尼子、须菩提、阿难、罗侯罗，如是众所知识、大阿罗汉等。</p>
<p>　　复有学、无学二千人。摩诃波阇波提比丘尼，与眷属六千人俱。罗侯罗母耶输陀罗比丘尼，亦与眷属俱。菩萨摩诃萨八万人，皆于阿耨多罗三藐三菩提不退转，皆得陀罗尼。乐说辩才，转不退转法錀。供养无量百千诸佛，于诸佛所、植众德本，常为诸佛之所称叹。以慈修身，善入佛慧。通达大智，到于彼岸。名称普闻无量世界，能度无数百千众生。其名曰：文殊师利菩萨、观世音菩萨、得大势菩萨、常一精一进菩萨、不休息菩萨、宝掌菩萨、药王菩萨、勇施菩萨、宝月菩萨、月光菩萨、满月菩萨、大力菩萨、无量力菩萨、越三界菩萨、跋陀婆罗菩萨、弥勒菩萨、宝积菩萨、导师菩萨，如是等菩萨摩诃萨八万人俱。</p>
<p>　　尔时释提桓因，与其眷属二万天子俱。复有名月天子、普香天子、宝光天子、四大天王，与其眷属万天子俱。自在天子、大自在天子，与其眷属三万天子俱。娑婆世界主、梵天王、尸弃大梵、光明大梵等，与其眷属万二千天子俱。有八龙王、难陀龙王、跋难陀龙王、娑伽罗龙王、和修吉龙王、德叉迦龙王、阿那婆达多龙王、摩那斯龙王、优钵罗龙王等，各与若干百千眷属俱。有四紧那罗王、法紧那罗王、妙法紧那罗王、大法紧那罗王、持法紧那罗王，各与若干百千眷属俱。有四乾闼婆王、乐乾闼婆王、乐音乾闼婆王、美乾闼婆王、美音乾闼婆王，各与若干百千眷属俱。有四阿修罗王、婆稚阿修罗王、佉罗骞驮阿修罗王、毗摩质多罗阿修罗王、罗侯阿修罗王，各与若干百千眷属俱。有四迦楼罗王、大威德迦楼罗王、大身迦楼罗王、大满迦楼罗王、如意迦楼罗王，各与若干百千眷属俱。韦提希子阿阇世王，与若干百千眷属俱。各礼佛足，退坐一面。</p>
<p>　　尔时世尊，四众围绕，供养、恭敬、尊重、赞叹。为诸菩萨说大乘经，名无量义，教菩萨法，佛所护念。佛说此经已，结跏趺坐，入于无量义处三昧，身心不动。是时天雨曼陀罗华，摩诃曼陀罗华，曼殊沙华，摩诃曼殊沙华，而散佛上、及诸大众。普佛世界，六种震动。</p>
<p>　　尔时会中，比丘、比丘尼、优婆塞、优婆夷、天龙、夜叉、乾闼婆、阿修罗、迦楼罗、紧那罗、摩侯罗伽、人非人，及诸小王、转轮圣王。是诸大众，得未曾有，欢喜合掌，一心观佛。</p>
<p>　　尔时佛放眉间白毫相光，照东方万八千世界，靡不周遍，下至阿鼻地狱，上至阿迦尼吒天。于此世界，尽见彼土六趣众生，又见彼土现在诸佛。及闻诸佛所说经法。并见彼诸比丘、比丘尼、优婆塞、优婆夷、诸修行得道者。复见诸菩萨摩诃萨、种种因缘、种种信解、种种相貌、行菩萨道。复见诸佛般涅槃者。复见诸佛般涅槃后，以佛舍利、起七宝塔。</p>
<p>　　尔时弥勒菩萨作是念：“今者、世尊现神变相，以何因缘而有此瑞。今佛世尊入于三昧，是不可思议、现稀有事，当以问谁，谁能答者。”复作此念：“是文殊师利、法王之子，已曾亲近供养过去无量诸佛，必应见此稀有之相，我今当问。”</p>
<p>　　尔时比丘、比丘尼、优婆塞、优婆夷、及诸天龙、鬼神等，咸作此念：“是佛光明神通之相，今当问谁？”</p>
<p>　　尔时弥勒菩萨，欲自决疑，又观四众比丘、比丘尼、优婆塞、优婆夷、及诸天龙、鬼神、等，众会之心，而问文殊师利言：“以何因缘、而有此瑞、神通之相，放大光明，照于东方万八千土，悉见彼佛国界庄严？”</p>
<p>　　于是弥勒菩萨欲重宣此义，以偈问曰：</p>
<p>　　文殊师利， 导师何故、 眉间白毫， 大光普照。<br/>　　雨曼陀罗、 曼殊沙华， 栴檀香风， 悦可众心。<br/>　　以是因缘， 地皆严净， 而此世界、 六种震动。<br/>　　时四部众、 咸皆欢喜， 身意快然， 得未曾有。<br/>　　眉间光明， 照于东方， 万八千土， 皆如金色，<br/>　　从阿鼻狱、 上至有顶。 诸世界中， 六道众生，<br/>　　生死所趋、 善恶业缘、 受报好丑， 于此悉见。<br/>　　又睹诸佛、 圣主师子、 演说经典， 微妙第一。<br/>　　其声清净， 出柔软音， 教诸菩萨、 无数亿万，<br/>　　梵音深妙， 令人乐闻。 各于世界， 讲说正法、<br/>　　种种因缘。 以无量喻， 照明佛法， 开悟众生。<br/>　　若人遭苦， 厌老病死， 为说涅槃， 尽诸苦际。<br/>　　若人有福， 曾供养佛， 志求胜法， 为说缘觉。<br/>　　若有佛子、 修种种行， 求无上慧， 为说净道。<br/>　　文殊师利， 我住于此， 见闻若斯， 及千亿事，<br/>　　如是众多， 今当略说。 我见彼土， 恒沙菩萨，<br/>　　种种因缘、 而求佛道。 或有行施， 金银珊瑚、<br/>　　真珠摩尼、 砗磲玛瑙、 金刚诸珍， 奴婢车乘、<br/>　　宝饰辇舆， 欢喜布施。 回向佛道， 愿得是乘，<br/>　　三界第一， 诸佛所叹。 或有菩萨， 驷马宝车、<br/>　　栏楯华盖、 轩饰布施。 复见菩萨， 身肉手足、<br/>　　及妻子施， 求无上道。 又见菩萨， 头目身体、<br/>　　欣乐施与， 求佛智慧。 文殊师利， 我见诸王，<br/>　　往诣佛所、 问无上道， 便舍乐土、 宫殿臣妾，<br/>　　剃除须发、 而被法服。 或见菩萨， 而作比丘，<br/>　　独处闲静， 乐诵经典。 又见菩萨， 勇猛一精一进，<br/>　　入于深山， 思惟佛道。 又见离欲， 常处空闲，<br/>　　深修禅定， 得五神通。 又见菩萨， 安禅合掌，<br/>　　以千万偈、 赞诸法王。 复见菩萨， 智深志固，<br/>　　能问诸佛， 闻悉受持。 又见佛子， 定慧具足，<br/>　　以无量喻、 为众讲法， 欣乐说法、 化诸菩萨，<br/>　　破魔兵众、 而击法鼓。 又见菩萨， 寂然宴默，<br/>　　天龙恭敬， 不以为喜。 又见菩萨， 处林放光，<br/>　　济地狱苦， 令入佛道。 又见佛子， 未尝睡眠，<br/>　　经行林中， 勤求佛道。 又见具戒， 威仪无缺，<br/>　　净如宝珠， 以求佛道。 又见佛子， 住忍辱力，<br/>　　增上慢人， 恶骂捶打， 皆悉能忍， 以求佛道。<br/>　　又见菩萨， 离诸戏笑、 及痴眷属， 亲近智者，<br/>　　一心除乱， 摄念山林、 亿千万岁， 以求佛道。<br/>　　或见菩萨， 肴膳饮食、 百种汤药、 施佛及僧。<br/>　　名衣上服、 价值千万， 或无价衣， 施佛及僧。<br/>　　千万亿种、 栴檀宝舍、 众妙卧具、 施佛及僧。<br/>　　清净园林、 华果茂盛、 流泉浴池、 施佛及僧。<br/>　　如是等施， 种果微妙， 欢喜无厌， 求无上道。<br/>　　或有菩萨， 说寂灭法， 种种教诏， 无数众生。<br/>　　或见菩萨， 观诸法性、 无有二相， 犹如虚空。<br/>　　又见佛子， 心无所著， 以此妙慧、 求无上道。<br/>　　文殊师利， 又有菩萨， 佛灭度后， 供养舍利。<br/>　　又见佛子， 造诸塔庙、 无数恒沙， 严饰国界，<br/>　　宝塔高妙、 五千由旬， 纵广正等、 二千由旬。<br/>　　一一塔庙， 各千幢幡， 珠交露幔， 宝铃和鸣。<br/>　　诸天龙神、 人及非人， 香华伎乐， 常以供养。<br/>　　文殊师利， 诸佛子等， 为供舍利， 严饰塔庙，<br/>　　国界自然， 殊特妙好， 如天树王， 其华开敷，<br/>　　佛放一光。 我及众会， 见此国界， 种种殊妙，<br/>　　诸佛神力、 智慧稀有， 放一净光， 照无量国。<br/>　　我等见此， 得未曾有。 佛子文殊， 愿决众疑，<br/>　　四众欣仰、 瞻仁及我， 世尊何故， 放斯光明。<br/>　　佛子时答， 决疑令喜， 何所饶益、 演斯光明。<br/>　　佛坐道场、 所得妙法， 为欲说此， 为当授记，<br/>　　示诸佛土 　众宝严净、 及见诸佛。 此非小缘，<br/>　　文殊当知。 四众龙神， 瞻察仁者、 为说何等。</p>
<p>　　尔时文殊师利语弥勒菩萨摩诃萨、及诸大士，善男子等：“如我惟忖，今佛世尊欲说大法，雨大法雨，吹大法螺，击大法鼓，演大法义。诸善男子，我于过去诸佛，曾见此瑞，放斯光已，即说大法。是故当知今佛现光，亦复如是，欲令众生，咸得闻知一切世间难信之法，故现斯瑞。：“</p>
<p>　　“诸善男子，如过去无量无边不可思议阿僧祇劫，尔时有佛，号日月灯明如来、应供、正遍知、明行足、善逝世间解、无上士、调御丈夫、天人师、佛、世尊，演说正法，初善、中善、后善，其义深远，其语巧妙，纯一无杂，具足清白梵行之相。为求声闻者、说应四谛法，度生老病死，究竟涅槃。为求辟支佛者、说应十二因缘法。为诸菩萨、说应六波罗蜜，令得阿耨多罗三藐三菩提，成一切种智。”</p>
<p>　　“次复有佛、亦名日月灯明，次复有佛、亦名日月灯明，如是二万佛、皆同一字，号日月灯明，又同一姓，姓颇罗堕。弥勒当知，初佛后佛，皆同一字，名日月灯明，十号具足。所可说法，初中后善。其最后佛，未出家时、有八王子，一名有意，二名善意，三名无量意，四名宝意，五名增意，六名除疑意，七名向意，八名法意。是八王子，威德自在，各领四天下。是诸王子，闻父出家，得阿耨多罗三藐三菩提。悉舍王位，亦随出家，发大乘意，常修梵行，皆为法师，已于千万佛所、植诸善本。”</p>
<p>　　“是时日月灯明佛说大乘经，名无量义、教菩萨法、佛所护念。说是经已，即于大众中、结跏趺坐，入于无量义处三昧，身心不动。是时、天雨曼陀罗华，摩诃曼陀罗华，曼殊沙华，摩诃曼殊沙华，而散佛上、及诸大众。普佛世界，六种震动。尔时会中，比丘、比丘尼、优婆塞、优婆夷、天龙、夜叉、乾闼婆、阿修罗、迦楼罗、紧那罗、摩侯罗伽、人非人、及诸小王、转轮圣王、等。是诸大众，得未曾有，欢喜合掌，一心观佛。”</p>
<p>　　“尔时如来放眉间白毫相光，照东方万八千佛土，靡不周遍，如今所见、是诸佛土。弥勒当知，尔时会中，有二十亿菩萨、乐欲听法。是诸菩萨，见此光明、普照佛土，得未曾有，欲知此光所为因缘。时有菩萨，名曰妙光，有八百弟子。是时日月灯明佛从三昧起，因妙光菩萨、说大乘经，名妙法莲华、教菩萨法、佛所护念。六十小劫、不起于座。时会听者、亦坐一处，六十小劫、身心不动，听佛所说，谓如食顷。是时众中，无有一人、若身若心而生懈倦。”</p>
<p>　　“日月灯明佛于六十小劫说是经已，即于梵、魔、沙门、婆罗门、及天、人、阿修罗、众中，而宣此言，如来于今日中夜，当入无余涅槃。时有菩萨，名曰德藏，日月灯明佛即授其记。告诸比丘：“是德藏菩萨，次当作佛，号曰净身，多陀阿伽度、阿罗诃、三藐三佛陀。”佛授记已，便于中夜、入无余涅槃。佛灭度后，妙光菩萨持妙法莲华经，满八十小劫、为人演说。日月灯明佛八子、皆师妙光。妙光教化，令其坚固阿耨多罗三藐三菩提。是诸王子、供养无量百千万亿佛已，皆成佛道，其最后成佛者，名曰燃灯。八百弟子中，有一人、号曰求名，贪著利养，虽复读诵众经，而不通利，多所忘失，故号求名。是人亦以种诸善根因缘故，得值无量百千万亿诸佛，供养、恭敬，尊重、赞叹。”</p>
<p>　　“弥勒当知，尔时妙光菩萨、岂异人乎，我身是也，求名菩萨，汝身是也。今见此瑞、与本无异，是故惟忖，今日如来当说大乘经，名妙法莲华、教菩萨法、佛所护念。”</p>
<p>　　尔时文殊师利于大众中，欲重宣此义，而说偈言：</p>
<p>　　我念过去世， 无量无数劫， 有佛人中尊， 号日月灯明。<br/>　　世尊演说法， 度无量众生、 无数亿菩萨， 令入佛智慧。<br/>　　佛未出家时、 所生八王子， 见大圣出家， 亦随修梵行。<br/>　　时佛说大乘， 经名无量义， 于诸大众中， 而为广分别。<br/>　　佛说此经已， 即于法座上、 跏趺坐三昧， 名无量义处。<br/>　　天雨曼陀华， 天鼓自然鸣， 诸天龙鬼神， 供养人中尊。<br/>　　一切诸佛土， 即时大震动。 佛放眉间光， 现诸稀有事，<br/>　　此光照东方 　万八千佛土， 示一切众生， 生死业报处。<br/>　　有见诸佛土， 以众宝庄严， 琉璃玻璃色， 斯由佛光照。<br/>　　及见诸天人、 龙神夜叉众、 乾闼紧那罗， 各供养其佛。<br/>　　又见诸如来， 自然成佛道， 身色如金山， 端严甚微妙，<br/>　　如净琉璃中， 内现真金像。 世尊在大众， 敷演深法义。<br/>　　一一诸佛土， 声闻众无数， 因佛光所照， 悉见彼大众。<br/>　　或有诸比丘， 在于山林中， 一精一进持净戒，犹如护明珠。<br/>　　又见诸菩萨， 行施忍辱等， 其数如恒沙， 斯由佛光照。<br/>　　又见诸菩萨， 深入诸禅定， 身心寂不动， 以求无上道。<br/>　　又见诸菩萨， 知法寂灭相， 各于其国土， 说法求佛道。<br/>　　尔时四部众， 见日月灯佛、 现大神通力， 其心皆欢喜，<br/>　　各各自相问， 是事何因缘。 天人所奉尊、 适从三昧起，<br/>　　赞妙光菩萨， 汝为世间眼， 一切所归信， 能奉持法藏，<br/>　　如我所说法， 唯汝能证知。 世尊既赞叹， 令妙光欢喜，<br/>　　说是法华经， 满六十小劫、 不起于此座。 所说上妙法，<br/>　　是妙光法师、 悉皆能受持。 佛说是法华， 令众欢喜已，<br/>　　寻即于是日， 告于天人众， 诸法实相义， 已为汝等说，<br/>　　我今于中夜， 当入于涅槃。 汝一心一精一进，当离于放逸，<br/>　　诸佛甚难值， 亿劫时一遇。 世尊诸子等、 闻佛入涅槃，<br/>　　各各怀悲恼， 佛灭一何速。 圣主法之王， 安慰无量众，<br/>　　我若灭度时， 汝等勿忧怖， 是德藏菩萨， 于无漏实相、<br/>　　心已得通达， 其次当作佛， 号曰为净身， 亦度无量众。<br/>　　佛此夜灭度， 如薪尽火灭， 分布诸舍利， 而起无量塔。<br/>　　比丘比丘尼， 其数如恒沙， 倍复加一精一进，以求无上道。<br/>　　是妙光法师， 奉持佛法藏， 八十小劫中、 广宣法华经。<br/>　　是诸八王子， 妙光所开化， 坚固无上道， 当见无数佛。<br/>　　供养诸佛已， 随顺行大道， 相继得成佛， 转次而授记。<br/>　　最后天中天， 号曰燃灯佛， 诸仙之导师， 度脱无量众。<br/>　　是妙光法师， 时有一弟子， 心常怀懈怠， 贪著于名利，<br/>　　求名利无厌， 多游族姓家， 弃舍所习诵， 废忘不通利。<br/>　　以是因缘故， 号之为求名。 亦行众善业， 得见无数佛，<br/>　　供养于诸佛， 随顺行大道， 具六波罗蜜， 今见释师子。<br/>　　其后当作佛， 号名曰弥勒， 广度诸众生， 其数无有量。<br/>　　彼佛灭度后， 懈怠者汝是， 妙光法师者， 今则我身是。<br/>　　我见灯明佛， 本光瑞如此， 以是知今佛、 欲说法华经。<br/>　　今相如本瑞， 是诸佛方便， 今佛放光明， 助发实相义。<br/>　　诸人今当知， 合掌一心待， 佛当雨法雨， 充足求道者。<br/>　　诸求三乘人， 若有疑悔者， 佛当为除断， 令尽无有余。</p>
</div>
</div>
<div class="bookvmiddle">
<a href="/guwen/bookv_13819.aspx">上一章</a>
<a href="/guwen/book_153.aspx" style="border:0px;line-height:27px; height:27px;">目录</a>
<a href="/guwen/bookv_13821.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
