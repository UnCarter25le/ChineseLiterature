
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·器物部·卷三_古诗文网
</title>
<meta content="○盆《尔雅》曰：盎谓之缶。(盆也。)又曰：九三，日昃之离，不鼓缶而歌，则大耋之嗟，凶。《周礼》曰：盆实二鬴，厚半寸。《礼》曰：夫奥者，老妇之祭也。盛於盆，尊於瓶。(盆、瓶，炊器也。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15609.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>器物部·卷三</b></span>
<a href="javascript:PlayBookv(15609)" style="margin-left:5px;"><img alt="" height="16" id="speakerimgBookv15609" src="/img/speaker.png" width="16"/></a>
<span id="bookvPlay15609" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○盆</p>
<p>　　《尔雅》曰：盎谓之缶。(盆也。)</p>
<p>　　又曰：九三，日昃之离，不鼓缶而歌，则大耋之嗟，凶。</p>
<p>　　《周礼》曰：盆实二鬴，厚半寸。</p>
<p>　　《礼》曰：夫奥者，老妇之祭也。盛於盆，尊於瓶。(盆、瓶，炊器也。)</p>
<p>　　又曰：世妇卒蚕，遂献茧于夫人。及良日，夫人缫三盆手。(三盆手者，三淹也。)</p>
<p>　　《史记》曰：秦、赵会渑池，蔺相如曰："赵王窃闻秦王善为秦声，请奏盆缻。"(缻音缶，皆瓦器，所以盛酒，秦人鼓之以节歌。)於是秦王不怿，为一击缻。赵御书曰："某年某月，秦王为赵王击缻。"</p>
<p>　　又曰：司马迁书云："仆以为戴盆何以望天？"</p>
<p>　　《续晋阳秋》曰：桓宣武与妻妾坐月下，流星坠下铜盆水中，光如二寸珠，颎然。妾酌饮之，生玄。</p>
<p>　　《晏子春秋》曰：景公饮酒，自鼓盆瓮也。</p>
<p>　　《庄子》曰：庄子妻死，惠子吊之。庄子箕踞，鼓盆而歌。</p>
<p>　　《淮南子》曰：今夫穷鄙之社也，扣盆拊瓴，相和而歌，自以为乐矣。尝试为之击建鼓，撞巨钟，然知其盆瓶之足羞。藏诗书，修文学，而不知至论之旨，至则拊盆扣瓴之徒也。</p>
<p>　　又曰：屠者藿羹，车者步行，陶人用缺盆，匠人处狭庐。</p>
<p>　　又曰：今盆水在庭，清之终日，未能见目睫；浊之不用一桡，而不能察方圆。人神易浊而难清，犹盆水之类乎？</p>
<p>　　又曰：日各至，则盆水溢。</p>
<p>　　《世说》曰：阮仲容至，宗人闻，共集，以大盆盛酒。</p>
<p>　　王韶之《始兴记》曰：林源山有石室，室盘石上行，罗十瓮，皆盖以青盆，中悉是饼银。</p>
<p>　　《交州杂记》曰：夷俗以铜盆瓮赎罪。</p>
<p>　　潘岳《笙赋》曰：倾缥盆以酌酃。</p>
<p>　　○缶(附)</p>
<p>　　《易》曰：初六，有孚盈缶。(王肃曰：缶者，下民质素之器。)</p>
<p>　　《诗》曰：坎其击缶，宛丘之道。(盎谓之缶。)</p>
<p>　　又曰：王惲书云："醉后仰天抚缶而歌。"</p>
<p>　　○瓮</p>
<p>　　《说文》曰：罂，(於耕切。)甀(直为切，《说文》亦作垂。)也。甀，小口罂也。瓨，(下江切。)似罂，长颈，受十瓮，罂也。</p>
<p>　　《通俗文》曰：瓮下孔曰瓹。(姑县切。)</p>
<p>　　《方言》曰：〈亢瓦〉、(音刚。)瓭、(都贪切，一音沈。)甒、(音武。)、(音由)〈奠瓦〉(音郑){从瓦}(士双切。)瓮、瓿甊、(瓿音部。)甊，(郎口切。){疑瓦}，(鱼记切。)罂也。酃，桂之郊谓之瓭，(今江东通名大瓮为〈亢瓦〉也。)其小者谓之〈奠瓦〉，周、魏之间谓之甒，(今江东亦呼罂〈亢瓦〉子。)秦之旧都谓之〈奠瓦〉，江、淮之间谓之，江、湘之间谓之{从瓦}。自关而西、晋之旧都、河汾之间，其大者谓之甀，其中者谓瓿甊。自关而东，赵魏之间谓之瓮，或谓之罂。东齐海岱之间谓之{疑瓦}。罂，其通语也。</p>
<p>　　《尔雅》曰：瓯瓿谓之瓵。(瓿，小罂也，长沙曰瓵。瓵，音也。)</p>
<p>　　《易》曰：井谷射鲋，瓮敝漏。</p>
<p>　　《礼》曰：宋襄公葬其夫人，醢百瓮。</p>
<p>　　又曰：儒有蓬户瓮牖，易衣而出，并日而食。</p>
<p>　　《左传》曰：齐侯伐燕，燕人归燕姬，赂以瑶瓮、玉椟、斝耳，不克而还。(玉瓮也。)</p>
<p>　　《孝经援神契》曰：银瓮也，不汲自随，不盛自盈。(《瑞应图》同。)</p>
<p>　　《汉书》曰：陈平家贫，居瓮牖。(《家语》原宪同。)</p>
<p>　　《东观汉记》曰：王涣为洛阳令，盗贼发，不得远走。或藏沟渠，或伏瓮下。涣以方略取之，皆称神明。</p>
<p>　　王隐《晋书》曰：太孙臧外祖蒋迪，吴兴人。后迪作酪，当酿未成，大瓮自行。迪打酪瓮破，问景养，养曰："当生太子储副。"</p>
<p>　　又曰：毕卓为吏部郎，性嗜酒。比舍郎酒熟，卓因醉，夜至其瓮间盗饮之，为掌酒者所缚。旦视之，乃毕吏部也。</p>
<p>　　《墨子》曰：备城，百步一井，井十瓮。</p>
<p>　　《庄子》曰：子贡过汉阴，见一丈夫方将圃畦，凿隧而入井，抱瓮而出灌。</p>
<p>　　《志怪》曰：建康小吏曹著，为庐山府君所迎，见门有一大瓮，可受数百斛，但见风云出其中。</p>
<p>　　《锺离意别传》曰：意为鲁相孔子堂有瓮，皆有丹书。自夫子亡后，无敢发者。意乃发瓮，得素书，为学。</p>
<p>　　《华阳国志》曰：赵琰，青州刺史。厅置水瓮，得贵要之书，投於其中。</p>
<p>　　《淮南万毕术》曰：铜瓮雷鸣。(取沸汤著铜瓮中，坚密塞，内之井中，则雷鸣闻数十里。)</p>
<p>　　《语林》曰：羊稚舒冬月酿酒，令人抱瓮为暖。(羊琇，字稚舒。)</p>
<p>　　《世说》曰：胡广本姓黄，五月五日生。父母恶之，乃置瓮，投於江。胡公见瓮流下，闻儿啼，取儿养之，遂位登三司。广不持本亲服，云："於本亲，以我为死！"人深讥之。</p>
<p>　　○罂(乌行切。与婴同切)</p>
<p>　　《说文》曰：罂，备火长颈瓶也。</p>
<p>　　《方言》曰：罂，陈魏宋楚之间谓之〈俞瓦〉，或谓之〈朱瓦〉。(音殊)燕之东北、朝鲜冽水之间谓之瓺。(音畅，亦音肠。)齐之东北、海岱之间谓之儋。(所谓家无儋石之储者也。者担，或作〈詹瓦〉。)周洛韩郑之间谓之甀，或谓之罂。罂谓之〈畀瓦〉。(音鼙)</p>
<p>　　《史记》曰：韩信击魏，从夏阳以木罂渡军，袭安邑。(服虔曰：以木椑缚罂缶以为渡。)</p>
<p>　　《异苑》曰：月支国有佛发，盛以琉璃罂。</p>
<p>　　《幽明录》曰：清河崔茂伯女结婚裴氏。克期未至，女暴亡，提一金罂，受二升许，径到裴床前立，以罂赠裴。</p>
<p>　　《甄异传》曰：晋隆安中，吴县张君才，忽有鬼来，令才取一白罂，盛水半，以绢覆头。明日视之，钱满罂。才家先贫，因此遂富。</p>
<p>　　《墨子·守备》曰："用大瓦罂容十升以上者，步而十，盛水，旦用之。"(蔡谟与何骠骑书曰：昔墨翟以瓦罂济国也。)</p>
<p>　　《淮南万毕术》曰：马蹄破罂。(取马蹄烧如炭，置罂中，有顷破矣。)</p>
<p>　　○坩(音龛)</p>
<p>　　《纂文》曰：大坩为坃。(音埙。)</p>
<p>　　《东宫旧事》曰：白坩五枚。</p>
<p>　　《世说》曰：陶侃少时，作鱼梁史，尝以一坩鲊饷母。母责侃曰："汝为史，以官物见饷，非惟不能益吾，乃以增吾忧！"</p>
<p>　　裴渊《广州记》曰：董奉至晋兴五里，封一白坩，置高崖中而去。人欲取，不能得。今犹在。</p>
<p>　　○瓶</p>
<p>　　《说文》曰：瓶，瓮也。瓮，壅也，汲瓶也。瓴，形似瓶。</p>
<p>　　《易》曰：汔至亦未繘井，羸其瓶，凶。</p>
<p>　　《诗》曰：瓶之罄矣。</p>
<p>　　《左传》曰：卫孙蒯田于曹隧，饮马于重丘，毁其瓶。重丘人闭门而訽之，曰："亲逐其君，尔父为厉。"卫石买、孙蒯伐曹，取重丘。</p>
<p>　　又曰：晋人来治杞田，季孙将以成与之。(成，孟氏邑，本杞田。)谢息为孟孙守，不可，曰："人有言曰：虽有挈瓶之知，守不假器，礼也。"</p>
<p>　　又曰：邾子在门台，阍以瓶水沃廷。(事具炉门中。)</p>
<p>　　《史记》曰：田肯说高祖曰："秦，形胜之国也，地势便利。其以下兵於诸侯，譬犹居高屋之上建瓴水也。"(如淳曰：瓴，盛水瓶也。建，音蹇。)</p>
<p>　　《汉书》曰：扬雄作《酒赋》，以讽谏成帝。其文为酒客难法度士，譬之于物，曰："子犹瓶矣！观瓶之居，居井之湄，处高临深，动常近危；酒醪不入，藏水满怀，不得左右，牵於纆徽；一旦击碍，为党所櫑，(音雷)身投黄泉，骨肉为泥。自用如此，不如鸱夷！"</p>
<p>　　《前凉录》曰：张轨时，西胡致金胡瓶，皆拂菻(力禁切。)作奇状，并人高，二枚。</p>
<p>　　《鲁子》曰：一井五瓶，泄之可待，分流者众也。</p>
<p>　　《吕氏春秋》曰：见瓶水之冰，而知天下之寒、鱼{敝龟}之藏也。</p>
<p>　　《淮南子》曰：古者抱瓶而汲。</p>
<p>　　《唐子》曰：猛将之发，观于虎而览于鹰，故攻如击电，避如收雾，闭之如在瓶，开之如散星。</p>
<p>　　《西域记》曰：疏勒王致魏文帝金胡瓶二枚，银胡瓶二枚。</p>
<p>　　《杂五行书》曰：悬瓶井中，除邪鬼。</p>
<p>　　《楚辞》曰：瓶瓯登于明堂，(瓶瓯，瓦器也。)周鼎潜乎深泉。</p>
<p>　　《古乐府词》曰：后园凿井银作床，金瓶素绠汲寒浆。</p>
<p>　　○甒</p>
<p>　　《方言》曰：甒、瓮，罂也。</p>
<p>　　《礼》曰：君尊瓦甒，此以小为贵也。(瓦甒，五斗。)</p>
<p>　　《仪礼》曰：东方之馔，两瓦甒。</p>
<p>　　《三礼图》曰：醴甒以瓦为之，受五斗，口高二寸，径一尺六寸，中身，瓮下平，有盖。</p>
<p>　　○魁</p>
<p>　　《易洞林》曰：太子洗马荀子骥家中，以龙铜魁作食，欻鸣。</p>
<p>　　《东宫旧事》曰：一升铜魁一漆，二升魁三漆，注酱五升，魁二。</p>
<p>　　李尤《羹魁铭》曰：羊羹不遍，驷马长驱。</p>
<p>　　○盘</p>
<p>　　《说文》曰：盘，承盘也。椃，(音奇)盘也。</p>
<p>　　《周礼》曰：若合诸侯，则共珠盘玉敦。(合诸侯者，必割牛耳，取其血，歃之以盟。珠盘，以盛牛耳。)</p>
<p>　　《大戴礼》曰：随武子盘之铭曰："与其溺於人也，宁溺於渊。"</p>
<p>　　《礼》曰：汤之盘铭曰："苟日新，日日新，又日新。"</p>
<p>　　《左传》曰：晋文公及曹，僖负羁之妻曰："吾观晋公子之从者，皆足以相国。若以相国，公子必反其国。反其国，必得志於诸侯。得志於诸侯，而诛无礼，曹其首也。子盍蚤(音早，与早同。)自贰焉？"乃馈盘飧，寘璧焉。</p>
<p>　　又曰：莒人伐我东鄙，围台。季武子救台，遂入郓，取其锺以为公盘。</p>
<p>　　《史记》曰：平原君与楚王合从，(音纵。)言利害，毛遂谓楚王之左右曰："取鸡狗马之血来。"毛遂捧铜盘血，跪进曰："当歃血盟而定之。"</p>
<p>　　又曰：武帝作柏梁铜柱、承露盘、仙人掌。(苏林曰：仙人以手掌擎盘承甘露也。)</p>
<p>　　《后汉书》曰：左慈有术，於铜盘钓鲻鱼。</p>
<p>　　《汉官仪》曰：封禅，坛南有玉盘，盘中有玉龟焉。</p>
<p>　　《晋阳秋》曰：武帝时，御府令萧谭承徐循仪疏，作漆画银盘，诏杀之。</p>
<p>　　《晋四王起事》曰：惠帝还洛阳，道中有老公蒸鸡素木盘中，盛以奉帝。</p>
<p>　　沈约《宋书》曰：高祖俭，诸子食不过五盏盘。</p>
<p>　　《后魏书》曰：太武帝作黄金盘十二具，镂以白银，细以玫瑰珠玉。</p>
<p>　　《隋书》曰：上赐王公已下射。杨素箭为第一，上以外国所献金精盘，价直巨万，赐之。</p>
<p>　　《荀卿子》曰：君者，盘也；水者，民也。盘圆则水圆，盘方则水方。</p>
<p>　　《燕丹子》曰：太子出美人能琴者，荆轲曰："好手！"太子断手，以玉盘奉之。</p>
<p>　　《淮南子》曰：窥面於盘水则圆，於杯水则修。面形不变其故，有所圆修者，皆所自窥之异也。</p>
<p>　　《抱朴子》曰：以丹金为盘碗，食其中，令人长生。</p>
<p>　　《郭子》曰：王光禄曰："正得残盘冷炙。"</p>
<p>　　《修复山陵故事》曰：武帝悼后玄宫，漆乌瓦盘一枚。</p>
<p>　　《东宫旧事》曰：长盘五，漆尺盘三十，漆柏炙拌二。(拌，音与盘同。)</p>
<p>　　《汉武内传》曰：西王母以玉盘盛桃。</p>
<p>　　《神异经》曰：西北荒有金山，上有金银盘，广五十丈。</p>
<p>　　《搜神记》曰：高辛氏有老妇人得耳疾，医为挑治，得卵，大如茧，盛以瓠离，覆之以盘。俄而卵化犬，因名盘瓠。</p>
<p>　　《王子年拾遗记》曰：董偃以玉精为盘，承冰而进，则冰玉等色。侍者谓冰无柈必融湿席，上乃拂之，玉盘落于阶上，冰玉皆碎，偃更以为乐。玉精，干涂国献也。武帝以此器赐董偃。</p>
<p>　　又曰：汉明帝夜宴群臣於华昭园，诏大官进樱桃，以赤瑕瑛为盘，赐群臣，而去其叶。月下视盘与樱桃共一色。众臣皆笑云："是空盘！"时帝使坐於庭中，欲以承露，诏使举烛，复照众坐，乃知槃中不空也。皆拜谢为乐。</p>
<p>　　《风土记》曰：越俗，饮宴即懿盘为乐。取大素圆槃，抱以著腹上，以右手五指弹之以为节，舞者应盘节而作舞。</p>
<p>　　《邺中记》曰：石虎正会御食，游槃两重皆金银参带者百二十盏，彫饰并同。其参带之间，茱萸尽微如破发，近看乃得见，动游盘则圆转也。</p>
<p>　　又曰：石虎皇后浴室中有双长生树，又安玉槃，受十斛，於二树之间。</p>
<p>　　《交州杂事》曰：太康四年，刺史陶璜表送林邑王范熊所献缥绀水精盘各一枚。</p>
<p>　　《述征记》曰：逍遥宫门里有铜浴盘，面径丈二尺。</p>
<p>　　《魏景初中所铸妒记》曰：武历阳女嫁阮宣子，无道，妒忌，禁婢瓯覆盘盖，不得相合。</p>
<p>　　《神仙传》曰：沈义为人所迎，见老君，以金案玉盘赐之。</p>
<p>　　《俗说》曰：桓玄宠丁牛，期食毕，便回盘与之。</p>
<p>　　毌丘俭《承露盘赋》曰：伟神盘之殊异，邈迢递以秀峙。</p>
<p>　　《古乐府》曰：琉璃琥珀象牙盘。</p>
<p>　　张衡《四愁诗》曰：美人赠我翠琅玕，何以报之双玉盘。</p>
<p>　　李尤《盘铭》曰：或以承觞，或以受物。既与清觞，又盛口食。</p>
<p>　　蔡邕《盘铭》曰：华盘就用，以享嘉宾。内丹其实，外若玄真。</p>
<p>　　《陈思王集》曰：明帝承露盘在芳林园中，上盘径四尺九寸，下盘径五尺，铜龙绕其根。</p>
<p>　　《刘义恭启事》曰：恩旨以犀镂金厕酒杯盘垂赐。</p>
</div>
</div>
<div class="bookvmiddle">
<a href="/guwen/bookv_15608.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15610.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
