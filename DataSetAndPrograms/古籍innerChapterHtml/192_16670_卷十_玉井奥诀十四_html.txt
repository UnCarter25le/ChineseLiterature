
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
三命通会·卷十·玉井奥诀十四_古诗文网
</title>
<meta content="闉实亦由于火土。火生土，意最良最实，气象自然固聚，必是敦厚务本，利名安享，处世优游，却非驾空建功立业者。流行俱藉于根源。大凡流年运限从容，不经风波成败者，盖由根基元有得力贵气，引行" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16670.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷十·玉井奥诀十四</b></span>
<a href="javascript:PlayBookv(16670)" style="margin-left:5px;"><img alt="" height="16" id="speakerimgBookv16670" src="/img/speaker.png" width="16"/></a>
<span id="bookvPlay16670" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%b8%87%e6%b0%91%e8%8b%b1">万民英</a></p>
<div class="contson">
<p>　　闉实亦由于火土。</p>
<p>　　火生土，意最良最实，气象自然固聚，必是敦厚务本，利名安享，处世优游，却非驾空建功立业者。</p>
<p>　　流行俱藉于根源。</p>
<p>　　大凡流年运限从容，不经风波成败者，盖由根基元有得力贵气，引行岁运，赞助不坏有所凭借也。</p>
<p>　　聪明无非德秀，晦懒总为休囚。</p>
<p>　　德秀，如申子辰月，壬癸为德，丙辛为秀，带此，多是文业通达，聪明晓事之人，余局例此。</p>
<p>　　休囚废死者，天时也。死败墓绝者，五行也。如满局俱带此等气数，一生谋望无成，退晦藏拙，若兼孤气，出俗作林泉人也。</p>
<p>　　偏气俱强而鄙俗，本源失托则漂流。</p>
<p>　　如八字纯阴纯阳，柱中因欠合神财官等贵，用神既偏且强，又能刑出冲飞之物来者，皆为偏气所致，虽豪亦俗，非俊秀才器矣。日主，象则无党可就，气则无贵可乘，柱中多系闲神慢煞，兼有刑克冲窃散漫之气，此等懒散驰逐，多谋少立。</p>
<p>　　气如猛烈，害物伤人，象若纯和，无操无纵。</p>
<p>　　势当天时之气，勇猛刚强，若更带金神白虎，刃煞刑害之神，因则为强盗劫掠，善则屠侩活计，终亦杀人害物，恐亦被人杀戮也。</p>
<p>　　临事有断，机变通利，皆由凶煞之神，不滞不塞，辅佐用神，有以使之然也。若柱中象数纯和，柔善气实，则无纲常伦序之能，虽有用神，亦难也矣。</p>
<p>　　轩昂呼应，原凭刃煞之威，龌龊财丰，尽带库墓之气。</p>
<p>　　有贵气，无刃煞辅佐，不独临事无威勇，作为殊欠相应合也。有此刃煞扶贵，必能做事立业，果决有断，有人名目卑微，却发财禄，乃库墓中杂气财官印绶亲厚，有益于日主，况岁运更相扶合也。</p>
<p>　　身强露刃。翻宜聚敛营营，干合多偏，倒乱精神渺渺。</p>
<p>　　身强力健，柱中暗有财源之意，若见刃露，本为劫财，但我力既专，财神有情，反宜刃露，盖我能执归敛其物也。此等格调，仅吝干蛊，善能聚财，若柱中岁运有刃旺之地，未敢如此论断，须别详之。</p>
<p>　　干合多偏，如乙见三庚二庚合者，岂惟气不得中，亦</p>
<p>　　自偏枯倒乱，纵化得成象，亦未成全美，不过三姓同居，两姓合活，按季换桃人也。</p>
<p>　　独为煞布众辰，虚张声势，一种贵由三处，分散英灵。</p>
<p>　　煞本不聚，若只一位之煞，布向诸处，力自轻疏，不至谋多遂少，有口无心，过望大节，力小任重，一件贵气，精专为奇，若二三处皆有，如密云不雨，秀而不实，或空贵无官，多学少成。</p>
<p>　　平头带来针刃，岂无伤残，勾绞并至亡劫，宁惟狡猾。</p>
<p>　　平头，乃甲丙丁等字样，引悬针羊刃，刑害日辰。</p>
<p>　　一云：日中带煞带华盖，主妻先嫁人，或残疾，或愚钝。一云：率因事而结婚，或有貌必淫，如己人未日，或己亥己卯己未。</p>
<p>　　一云：日时辛刃，为贴身刃，妻有生离死别。</p>
<p>　　一云：互换悬针，主带疾，及官刑，并恶煞，自刑立见，女人亦然，勾绞二神，主狡猾破败。吉则立威，若临亡劫必凶，况不和于日主者乎。</p>
</div>
</div>
<div class="bookvmiddle">
<a href="/guwen/bookv_16669.aspx">上一章</a>
<a href="/guwen/book_192.aspx" style="border:0px;line-height:27px; height:27px;">目录</a>
<a href="/guwen/bookv_16671.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
