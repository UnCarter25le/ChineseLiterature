
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
金匮要略·卷上·肺痿肺痈咳嗽上气病脉证治七_古诗文网
</title>
<meta content="（论三首 脉证四条 方十六首）问曰：热在上焦者，因咳为肺痿。肺痿之病何从得之？师曰：或从汗出，或从呕吐，或从消渴，小便利数，或从便难，又被快药下利，重亡津液，故得之。曰：寸口脉数，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16722.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷上·肺痿肺痈咳嗽上气病脉证治七</b></span>
<a href="javascript:PlayBookv(16722)" style="margin-left:5px;"><img alt="" height="16" id="speakerimgBookv16722" src="/img/speaker.png" width="16"/></a>
<span id="bookvPlay16722" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e4%bb%b2%e6%99%af">张仲景</a></p>
<div class="contson">
<p>　　（论三首 脉证四条 方十六首）</p>
<p>　　问曰：热在上焦者，因咳为肺痿。肺痿之病何从得之？师曰：或从汗出，或从呕吐，或从消渴，小便利数，或从便难，又被快药下利，重亡津液，故得之。曰：寸口脉数，其人咳，目中反有浊唾诞沫者何？师曰：为肺痿之病。若口中辟辟燥，咳即胸中隐隐痛，脉反滑数，此为肺痈，咳唾脓血。脉数虚者为肺痿，数实者为肺痈。</p>
<p>　　问曰：病咳逆，脉之，何以知此为肺痈？当有脓血，吐之则死，其脉何类？师曰：寸口脉微而数，微则为风，数则为热；微则汗出，数则恶寒。风中于卫，呼气不入；热过于荣，吸而不出。风伤皮毛，热伤血脉*。风舍于肺，其人则咳，口干喘满，咽燥不渴，时唾浊沫，时时振寒。热之所过，血为之凝滞，蓄结痈脓，吐如米粥。始萌可救，脓成则死。</p>
<p>　　上气，面浮肿，肩息，其脉浮大，不治。又加利，尤甚。</p>
<p>　　上气，喘而躁者，属肺胀，欲作风水，发汗则愈。</p>
<p>　　肺痿吐诞沫而不咳者，其人不渴，必遗尿，小便数，所以然者，以上虚不能制下故也。此为肺中冷，必眩，多诞唾，甘草干姜汤以温之。若服汤已渴者，属消渴。</p>
<p>　　甘草干姜汤方</p>
<p>　　甘草四两（炙） 干姜二两（炮）</p>
<p>　　右口父 咀，以水三升，煮取一升五合，去滓，分温再服。</p>
<p>　　咳而上气，喉中水鸡声，射干麻黄汤主之。</p>
<p>　　射干麻黄汤方</p>
<p>　　射干十三枚（一云三两） 麻黄四两 生姜四两 细辛三两 紫菀三两 款冬花三两 五味子半斤 大枣七枚 半夏大者八枚（洗）（一法半升）</p>
<p>　　右九味，以水一斗二升，先煮麻黄两沸，去上沫，内诸药，煮取三升，分温三服。</p>
<p>　　咳逆上气，时时吐浊，但坐不得眠，皂荚丸主之。</p>
<p>　　皂荚丸方</p>
<p>　　皂荚八两（刮去皮，用酥炙）</p>
<p>　　右一味，末之，蜜丸梧子大，以枣膏和汤取三丸，日三夜一服。</p>
<p>　　咳而脉浮者，厚朴麻黄汤主之。</p>
<p>　　厚朴麻黄汤方</p>
<p>　　厚朴五两 麻黄四两 石膏如鸡子大 杏仁半升 半夏半升 干姜二两 细辛二两 小麦一升 五味子半升</p>
<p>　　右九味，以水一斗二升，先煮小麦熟，去滓，内诸药，煮取三升，温服一升，日三服。</p>
<p>　　脉沉者，泽漆汤主之。</p>
<p>　　泽漆汤方</p>
<p>　　半夏半升 紫参五两（一作紫菀） 泽漆三斤（以东流水五斗，煮取一斗五升） 生姜五两 白前五两 甘草 黄芩 人参 桂枝各三两</p>
<p>　　右九味，口父 咀，内泽漆汁中，煮取五升，温服五合，至夜尽。</p>
<p>　　火逆上气，咽喉不利，止逆下气者，麦门冬汤主之。</p>
<p>　　麦门冬汤方</p>
<p>　　麦门冬七升 半夏一升 人参三两 甘草二两 粳米三合 大枣十二枚</p>
<p>　　右六味，以水一斗二升，煮取六升，温服一升，日三夜一服。</p>
<p>　　肺痈，喘不得卧，葶苈大枣泻肺汤主之。</p>
<p>　　葶苈大枣泻肺汤方</p>
<p>　　葶苈（熬令黄色，捣丸如弹子大） 大枣十二枚</p>
<p>　　右先以水三升，煮枣取二升，去枣，内葶苈，煮取一升，顿服。</p>
<p>　　咳而胸满，振寒脉数，咽干不喝，时出浊唾腥臭，久久吐脓如米粥者，为肺痈，桔梗汤主之。</p>
<p>　　桔梗汤方（亦治血痹）</p>
<p>　　桔梗一两 甘草二两</p>
<p>　　右二味，以水三升，煮取一升，分温再服，则吐脓血也。</p>
<p>　　咳而上气，此为肺胀，其人喘，目如脱状，脉浮大者，越婢加半夏汤主之。</p>
<p>　　越婢加半夏汤方</p>
<p>　　麻黄六两 石膏半斤 生姜三两 大枣十五枚 甘草二两 半夏半升</p>
<p>　　右六味，以水六升，先煮麻黄，去上沫，内诸药，煮取三升，分温三服。</p>
<p>　　肺胀，咳而上气，烦躁而喘，脉浮者，心下有水，小青龙加石膏汤主之。</p>
<p>　　小青龙加石膏汤方（《千金》证治同，外更加胁下痛引缺盆）</p>
<p>　　麻黄 芍药 桂枝 细辛 甘草 干姜各三两 五味子 半夏各半升 石膏二两</p>
<p>　　右九味，以水一斗，先煮麻黄，去上洗，内诸药，煮取三升。强人眼一升，羸者减之，日三服，小儿服四合。</p>
<p>　　附方</p>
<p>　　《外台》炙甘草汤 治肺痿涎唾多，心中温温液液者（方见虚劳中）。《千金》甘草汤 甘草二两*</p>
<p>　　右一味，以水三升，煮减半，分温三服。</p>
<p>　　《千金》生姜甘草汤 治肺痿咳唾涎沫不止，咽燥而渴。</p>
<p>　　生姜五两 人参三两 甘草四两 大枣十五枚</p>
<p>　　右四味，以水七升，煮取三升，分温三服。</p>
<p>　　《千金》桂枝去芍药加皂荚汤 治肺痿吐涎沫。</p>
<p>　　桂枝三两 生姜三两 甘草二两 大枣十枚 皂荚二枚（去皮子炙焦）</p>
<p>　　右五味，以水七升，微微火煮取三升，分温三服。</p>
<p>　　《外台》桔梗白散 治咳而胸满，振寒，脉数，咽干不渴，时出浊唾腥臭，久久吐脓如米粥者，为肺痈。</p>
<p>　　桔梗 贝母各三分 巴豆一分（去皮熬，研如脂）</p>
<p>　　右三味，为散，强人饮服半钱匕，羸者减之。病在膈上者吐脓血；膈下者泻出；若下多不止，饮冷水一杯则定。</p>
<p>　　《千金》苇茎汤 治咳有微热，烦满，胸中甲错，是为肺痈。</p>
<p>　　苇茎二升 薏苡仁半升 桃仁五十枚 瓜瓣半升</p>
<p>　　右四味，以水一斗，先煮苇茎得五升，去滓，内诸药，煮取二升，服一升，再服，当吐如脓。</p>
<p>　　肺痈胸满胀，一身面目浮肿，鼻塞清涕出，不闻香臭酸辛，咳逆上气，喘鸣迫塞，葶苈大枣泻肺汤主之。（方见上，三日一剂，可至三四剂，此先服小青龙汤一剂，乃进。小青龙汤方见咳嗽门中）</p>
</div>
</div>
<div class="bookvmiddle">
<a href="/guwen/bookv_16721.aspx">上一章</a>
<a href="/guwen/book_193.aspx" style="border:0px;line-height:27px; height:27px;">目录</a>
<a href="/guwen/bookv_16723.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
