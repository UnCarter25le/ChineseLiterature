
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
宋史·志·卷一百五十五_古诗文网
</title>
<meta content='◎艺文一《易》曰："观乎天文，以察时变；观乎人文，以化成天下。"文之有关于世运，尚矣。然书契以来，文字多而世代日降；秦火而后，文字多而世教日兴，其故何哉？盖世道' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_8297.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>志·卷一百五十五</b></span>
<a href="javascript:PlayBookv(8297)" style="margin-left:5px;"><img alt="" height="16" id="speakerimgBookv8297" src="/img/speaker.png" width="16"/></a>
<span id="bookvPlay8297" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%84%b1%e8%84%b1%e3%80%81%e9%98%bf%e9%b2%81%e5%9b%be%e7%ad%89">脱脱、阿鲁图等</a></p>
<div class="contson">
<p>　　◎艺文一</p>
<p>　　《易》曰："观乎天文，以察时变；观乎人文，以化成天下。"文之有关于世运，尚矣。然书契以来，文字多而世代日降；秦火而后，文字多而世教日兴，其故何哉？盖世道升降，人心习俗之致然，非徒文字之所为也。然去古既远，苟无斯文以范防之，则愈趋而愈下矣。故由秦而降，每以斯文之盛衰，占斯世之治忽焉。</p>
<p>　　宋有天下，先后三百余年，考其治化之污隆，风气之离合，虽不足以拟伦三代，然其时君汲汲于道艺，辅治之臣莫不以经术为先务，学士搢绅先生，谈道德性命之学，不绝于口，岂不彬彬乎进于周之文哉！宋之不竞，或以为文胜之弊，遂归咎焉，此以功利为言，未必知道者之论也。</p>
<p>　　历代之书籍，莫厄于秦，莫富于隋、唐。隋嘉则殿书三十七万卷。而唐之藏书，开元最盛，为卷八万有奇。其间唐人所自为书，几三万卷，则旧书之传者，至是盖亦鲜矣。陵迟逮于五季，干戈相寻，海寓鼎沸，斯民不复见《诗》、《书》、《礼》、《乐》之化。周显德中，始有经籍刻板，学者无笔札之劳，获睹古人全书。然乱离以来，编帙散佚，幸而存者，百无二三。</p>
<p>　　宋初，有书万余卷。其后削平诸国，收其图籍，及下诏遣使购求散亡，三馆之书，稍复增益。太宗始于左升龙门北建崇文院，而徙三馆之书以实之。又分三馆书万余卷，别为书库，目曰"秘阁"。阁成，亲临幸观书，赐从臣及直馆宴。又命近习侍卫之臣纵观群书。</p>
<p>　　真宗时，命三馆写四部书二本，置禁中之龙图阁及后苑之太清楼，而玉宸殿、四门殿亦各有书万余卷。又以秘阁地隘，分内藏西库以广之，其右文之意，亦云至矣。已而王宫火，延及崇文、秘阁，书多煨烬。其仅存者，迁于右掖门外，谓之崇文外院，命重写书籍，选官详覆校勘，常以参知政事一人领之，书成，归于太清楼。</p>
<p>　　仁宗既新作崇文院，命翰林学士张观等编四库书，仿《开元四部录》为《崇文总目》，书凡三万六百六十九卷。神宗改官制，遂废馆职，以崇文院为秘书省，秘阁经籍图书以秘书郎主之，编辑校定，正其脱误，则主于校书郎。</p>
<p>　　徽宗时，更《崇文总目》之号为《秘书总目》。诏购求士民藏书，其有所秘未见之书足备观采者，仍命以官。且以三馆书多逸遗，命建局以补全校正为名，设官总理，募工缮写。一置宣和殿，一置太清楼，一置秘阁。自熙宁以来，搜访补辑，至是为盛矣。</p>
<p>　　尝历考之，始太祖、太宗、真宗三朝，三千三百二十七部，三万九千一百四十二卷。次仁、英两朝，一千四百七十二部，八千四百四十六卷。次神、哲、徽、钦四朝，一千九百六部，二万六千二百八十九卷。三朝所录，则两朝不复登载，而录其所未有者。四朝于两朝亦然。最其当时之目，为部六千七百有五，为卷七万三千八百七十有七焉。迨夫靖康之难，而宣和、馆阁之储荡然靡遗。高宗移跸临安，乃建秘书省于国史院之右，搜访遗阙，屡优献书之赏，于是四方之藏，稍稍复出，而馆阁编辑，日益以富矣。当时类次书目，得四万四千四百八十六卷。至宁宗时续书目，又得一万四千九百四十三卷，视《崇文总目》，又有加焉。自是而后，迄于终祚，国步艰难，军旅之事，日不暇给，而君臣上下，未尝顷刻不以文学为务，大而朝廷，微而草野，其所制作、讲说、纪述、赋咏，动成卷帙，参而数之，有非前代之所及也。虽其间鈲裂大道，疣赘圣谟，幽怪恍惚，琐碎支离有所不免，然而瑕瑜相形，雅郑各趣，譬之万派归海，四渎可分，繁星丽天，五纬可识，求约于博，则有要存焉。</p>
<p>　　宋旧史，自太祖至宁宗，为书凡四。志艺文者，前后部帙，有亡增损，互有异同。今删其重复，合为一志，盖以宁宗以后史之所未录者，仿前史分经、史、子、集四类而条列之，大凡为书九千八百十九部，十一万九千九百七十二卷云。</p>
<p>　　经类十：一曰《易》类，二曰《书》类，三曰《诗》类，四曰《礼》类，五曰《乐》类，六曰《春秋》类，七曰《孝经》类，八曰《论语》类，九曰经解类，十曰小学类。</p>
<p>　　《周易古经》一卷</p>
<p>　　薛贞注《归藏》三卷</p>
<p>　　《易传》十卷（题卜子夏传）</p>
<p>　　《周易上下经》六卷</p>
<p>　　《系辞说卦序卦杂卦》三卷（韩康伯注）</p>
<p>　　郑玄《周易文言注义》一卷</p>
<p>　　王弼《略例》一卷</p>
<p>　　《易辨》一卷</p>
<p>　　阮嗣宗《通易论》一卷</p>
<p>　　干宝《易传》十卷</p>
<p>　　《易髓》八卷（晋人撰，不知姓名）</p>
<p>　　孔颖达《正义》十四卷</p>
<p>　　《玄谈》六卷</p>
<p>　　《易正义补阙》七卷</p>
<p>　　任正一《甘棠正义》三十卷</p>
<p>　　关朗《易传》一卷</p>
<p>　　王肃《传》十一卷</p>
<p>　　陆德明《释文》一卷</p>
<p>　　卫元嵩《周易元包》十卷（苏源明传，李江注）</p>
<p>　　李鼎祚《集解》十卷</p>
<p>　　史文徽《易口诀义》六卷</p>
<p>　　成玄英《流演穷寂图》五卷</p>
<p>　　蔡广成《启源》十卷</p>
<p>　　又《周易外义》三卷</p>
<p>　　沙门一行《传》十二卷</p>
<p>　　王隐《要削》三卷</p>
<p>　　陆希声《传》十三卷</p>
<p>　　郭京《举正》三卷</p>
<p>　　东乡助《物象释疑》一卷</p>
<p>　　邢璹《补阙周易正义略例疏》三卷</p>
<p>　　李翱《易诠》七卷</p>
<p>　　张弧《周易上经王道小疏》五卷</p>
<p>　　张韩《启玄》一卷</p>
<p>　　青城山人《揲蓍法》一卷</p>
<p>　　王昭素《易论》三十三卷</p>
<p>　　纵康乂《周易会通正义》三十三卷</p>
<p>　　阴洪道《周易新论传疏》十卷</p>
<p>　　陈抟《易龙图》一卷</p>
<p>　　范谔昌《大易源流图》一卷</p>
<p>　　又《证坠简》一卷</p>
<p>　　胡旦《易演圣通论》十六卷</p>
<p>　　石介《口义》十卷</p>
<p>　　冀震《周易义略》十卷</p>
<p>　　代渊《周易旨要》二十卷</p>
<p>　　何氏《易讲疏》十三卷（不著名）</p>
<p>　　陆秉《意学》十卷</p>
<p>　　《古易》十三卷（出王洙家）</p>
<p>　　王洙《言象外传》十卷</p>
<p>　　刘牧《新注周易》十一卷</p>
<p>　　又《卦德通论》一卷</p>
<p>　　《易数钩隐图》一卷</p>
<p>　　吴秘《周易通神》一卷</p>
<p>　　黄黎献《略例》一卷</p>
<p>　　又《室中记师隐诀》一卷</p>
<p>　　龚鼎臣《补注易》六卷</p>
<p>　　彭汝砺《易义》十卷</p>
<p>　　赵令湑《易发微》十卷</p>
<p>　　乔执中《易说》十卷</p>
<p>　　赵仲锐《易义》五卷</p>
<p>　　谢湜《易义》十二卷</p>
<p>　　谭世勣《易传》十卷</p>
<p>　　陆太易《周易口诀》七卷</p>
<p>　　冀珍《周易阐微诗》六卷</p>
<p>　　李赞《周易说》九卷</p>
<p>　　张果《周易罔象成名图》一卷</p>
<p>　　裴通《周易玄解》三卷</p>
<p>　　邵雍《皇极经世》十二卷</p>
<p>　　又《叙篇系述》二卷</p>
<p>　　《观物外篇》六卷（门人张湣记雍之言）</p>
<p>　　《观物内篇解》二卷（雍之子伯温编）</p>
<p>　　邵伯温《周易辨惑》一卷</p>
<p>　　常豫《易源》一卷</p>
<p>　　徐庸《周易意蕴凡例总论》一卷</p>
<p>　　又《卦变解》二卷</p>
<p>　　宋咸《易训》三卷</p>
<p>　　又《易补注》十卷</p>
<p>　　又《刘牧王弼易辨》二卷</p>
<p>　　皇甫泌《易解》十九卷</p>
<p>　　郑扬庭《时用书》二十卷</p>
<p>　　又《明用书》九卷</p>
<p>　　《易传辞》三卷</p>
<p>　　《易传辞后语》一卷</p>
<p>　　陈良献《周易发隐》二十卷</p>
<p>　　石汝砺《乾生归一图》十卷</p>
<p>　　鲍极《周易重注》十卷</p>
<p>　　叶昌龄《图义》二卷</p>
<p>　　胡瑗《易解》一十二卷</p>
<p>　　《口义》十卷</p>
<p>　　《系辞说卦》三卷</p>
<p>　　欧阳修《易童子问》三卷</p>
<p>　　阮逸《易筌》六卷</p>
<p>　　王安石《易解》十四卷</p>
<p>　　尹天民《易论要纂》一卷</p>
<p>　　又《易说拾遗》二卷</p>
<p>　　司马光《易说》一卷</p>
<p>　　又三卷</p>
<p>　　《系辞说》二卷</p>
<p>　　鲜于侁《周易圣断》七卷</p>
<p>　　苏轼《易传》九卷</p>
<p>　　程颐《易传》九卷</p>
<p>　　又《易系辞解》一卷</p>
<p>　　张载《易说》十卷</p>
<p>　　吕大临《易章句》一卷</p>
<p>　　龚原《续解易义》十七卷</p>
<p>　　又《易传》十卷</p>
<p>　　李平西《河图传》一卷</p>
<p>　　李遇《删定易图序论》六卷</p>
<p>　　张弼《易解义》十卷</p>
<p>　　顾叔思《周易义类》三卷</p>
<p>　　刘概《易系辞》十卷</p>
<p>　　晁说之《录古周易》八卷</p>
<p>　　晁说之《太极传》五卷</p>
<p>　　《因说》一卷</p>
<p>　　《太极外传》一卷</p>
<p>　　游酢《易说》一卷</p>
<p>　　耿南仲《易解义》十卷</p>
<p>　　安泳《周易解义》一部（卷亡）</p>
<p>　　陈瓘《了斋易说》一卷</p>
<p>　　邹浩《系辞纂义》二卷</p>
<p>　　张根《易解》九卷</p>
<p>　　《周易六十四卦赋》一卷（题颍川陈君作，名亡）</p>
<p>　　林德祖《易说》九卷</p>
<p>　　陈禾《易传》十二卷</p>
<p>　　李授之《易解通义》三十卷</p>
<p>　　朱震《易传》十一卷</p>
<p>　　《卦图》三卷</p>
<p>　　《易传丛说》一卷</p>
<p>　　张汝明《易索》十三卷</p>
<p>　　郭忠孝《兼山易解》二卷</p>
<p>　　又《四学渊源论》三卷</p>
<p>　　任奉古《周易发题》一卷</p>
<p>　　陈高《八卦数图》二卷</p>
<p>　　林儵《易说》十二卷</p>
<p>　　《变卦》八卷</p>
<p>　　《变卦纂集》一卷</p>
<p>　　凌唐佐《集解》六卷</p>
<p>　　袁枢《学易索隐》一卷</p>
<p>　　夏休《讲义》九卷</p>
<p>　　郭雍《传家易解》十一卷</p>
<p>　　沈该《易小传》六卷</p>
<p>　　都絜《易变体》十六卷</p>
<p>　　郑克《揲蓍古法》一卷</p>
<p>　　吴沆《易璇玑》三卷</p>
<p>　　李椿年《易解》八卷</p>
<p>　　《疑问》一卷</p>
<p>　　李光《易说》十卷</p>
<p>　　李衡《易义海撮要》十二卷</p>
<p>　　洪兴祖《易古经考异释疑》一卷</p>
<p>　　张行成《元包数总义》二卷</p>
<p>　　《述衍》十八卷</p>
<p>　　《通变》四十八卷</p>
<p>　　晁公武《易诂训传》十八卷</p>
<p>　　胡铨《易传拾遗》十卷</p>
<p>　　程大昌《易原》十卷</p>
<p>　　又《易老通言》十卷</p>
<p>　　杨万里《易传》二十卷</p>
<p>　　林栗《易经传集解》三十六卷</p>
<p>　　李舜臣《易本传》三十三卷</p>
<p>　　曾穜《大易粹言》十卷</p>
<p>　　吕祖谦《定古易》十二篇为一卷</p>
<p>　　又《音训》二卷</p>
<p>　　《周易系辞精义》二卷</p>
<p>　　朱熹《易传》十一卷</p>
<p>　　又《本义》十二卷</p>
<p>　　《易学启蒙》三卷</p>
<p>　　《古易音训》二卷</p>
<p>　　张浚《易传》十卷</p>
<p>　　倪思《易训》三十卷</p>
<p>　　赵善誉《易说》二卷</p>
<p>　　刘文郁《易宏纲》八卷</p>
<p>　　吴仁杰《古易》十二卷</p>
<p>　　又《周易图说》二卷</p>
<p>　　《集古易》一卷</p>
<p>　　王日休《龙舒易解》一卷</p>
<p>　　刘翔《易解》六卷</p>
<p>　　胡有开《易解义》四十卷</p>
<p>　　邹巽《易解》六卷</p>
<p>　　郑刚中《周易窥余》十五卷</p>
<p>　　杨简《己易》一卷</p>
<p>　　潘梦旂《大易约解》九卷</p>
<p>　　麻衣道者《正易心法》一卷</p>
<p>　　郑东卿《易说》三卷</p>
<p>　　项安世《周易玩辞》十六卷</p>
<p>　　程迥《易章句》十卷</p>
<p>　　又《外编》一卷</p>
<p>　　《占法》</p>
<p>　　《古易考》一卷</p>
<p>　　林至《易裨传》一卷</p>
<p>　　叶适《习学记言·周易述释》一卷</p>
<p>　　李椿《观画》二卷</p>
<p>　　王炎《笔记》八卷</p>
<p>　　郑汝谐《易翼传》二卷</p>
<p>　　汤羲《周易讲义》三卷</p>
<p>　　乐只道人《羲文易论微》六卷（姓名亡）</p>
<p>　　朱氏《三宫易》一卷（名亡）</p>
<p>　　刘烈《虚谷子解卦周易》三卷</p>
<p>　　刘牧、郑夫注《周易》七卷</p>
<p>　　杨文焕《五十家易解》四十三卷</p>
<p>　　孙份《周易先天流衍图》十二卷（程敦厚序）</p>
<p>　　刘半千《羲易正元》一卷</p>
<p>　　冯椅《易学》五十卷</p>
<p>　　商飞卿《讲义》一卷</p>
<p>　　《周易卦类》三卷</p>
<p>　　《易辞微》三卷</p>
<p>　　《易正经明疑录》一卷</p>
<p>　　《易传》四卷</p>
<p>　　《口义》六卷</p>
<p>　　《易枢》十卷</p>
<p>　　《系辞要旨》一卷</p>
<p>　　（并不知作者）</p>
<p>　　《易乾凿度》三卷</p>
<p>　　《易纬》七卷</p>
<p>　　《易纬稽览图》一卷</p>
<p>　　《易通卦验》二卷</p>
<p>　　（并郑玄注）</p>
<p>　　《流演通卦验》一卷（不知作者）</p>
<p>　　王柏《读易记》十卷</p>
<p>　　又《涵古易说》一卷</p>
<p>　　《大象衍义》一卷</p>
<p>　　曾几《易释象》五卷</p>
<p>　　刘禹偁《易解》十卷</p>
<p>　　程达《易解》十卷</p>
<p>　　戴溪《易总说》二卷</p>
<p>　　赵汝谈《易说》三卷</p>
<p>　　真德秀《复卦说》一卷</p>
<p>　　吴如愚《易说》一卷</p>
<p>　　李光《易传》十卷</p>
<p>　　李焘《易学》五卷</p>
<p>　　又《大传杂说》一卷</p>
<p>　　朱承祖《易摭卦总论》一十卷</p>
<p>　　林起鳌《易述古言》二卷</p>
<p>　　方实孙《读易记》八卷</p>
<p>　　魏了翁《易集义》六十四卷</p>
<p>　　又《易要义》一十卷</p>
<p>　　郑子厚《大易观象》三十二卷（张野补注）</p>
<p>　　右《易》类二百十三部，一千七百四十卷。（王柏《读易记》以下不著录十九部，一百八十六卷）</p>
<p>　　《尚书》十二卷（汉孔安国传）</p>
<p>　　《古文尚书》二卷（孔安国隶）</p>
<p>　　伏胜《大传》三卷（郑玄注）</p>
<p>　　《汲冢周书》十卷（晋太康中，于汲郡得之。孔晁注）</p>
<p>　　陆德明《释文音义》一卷</p>
<p>　　孔颖达《正义》二十卷</p>
<p>　　冯继先《尚书广疏》十八卷</p>
<p>　　又《尚书小疏》十三卷</p>
<p>　　尹恭初《尚书新修义疏》二十六卷</p>
<p>　　胡旦《尚书演圣通论》七卷</p>
<p>　　胡瑗《洪范口义》一卷</p>
<p>　　苏洵《洪范图论》一卷</p>
<p>　　程颐《尧典舜典解》一卷</p>
<p>　　王安石《新经书义》十三卷</p>
<p>　　又《洪范传》一卷</p>
<p>　　苏轼《书传》十三卷</p>
<p>　　《书说》一卷（程颐门人记）</p>
<p>　　孔武仲《书说》十三卷</p>
<p>　　曾肇《书讲义》八卷</p>
<p>　　陈谔《开宝新定尚书释文》三卷</p>
<p>　　孟先《禹贡治水图》一卷</p>
<p>　　《尚书洪范五行记》一卷</p>
<p>　　王晦叔《周书音训》十二卷</p>
<p>　　司马康等《无逸讲义》一卷</p>
<p>　　吴安诗等《无逸说命解》二卷</p>
<p>　　刘彝《洪范解》六卷</p>
<p>　　曾旼等《讲义》三十卷</p>
<p>　　叶梦得《书传》十卷</p>
<p>　　张纲《解义》三十卷</p>
<p>　　吴孜《大义》三卷</p>
<p>　　吴棫《裨传》十二卷</p>
<p>　　张九成《尚书详说》五十卷</p>
<p>　　洪兴祖《口义发题》一卷</p>
<p>　　陈鹏飞《书解》三十卷</p>
<p>　　程大昌《书谱》二十卷</p>
<p>　　又《禹贡论》五卷</p>
<p>　　《禹贡论图》五卷</p>
<p>　　《禹贡后论》一卷</p>
<p>　　晁公武《尚书诂训传》四十六卷</p>
<p>　　史浩《讲义》二十二卷</p>
<p>　　吕祖谦《书说》三十五卷</p>
<p>　　黄度《书说》七卷</p>
<p>　　李舜臣《尚书小传》四卷</p>
<p>　　吴仁杰《尚书洪范辨图》一卷</p>
<p>　　陈伯达《翼范》一卷</p>
<p>　　朱熹《书说》七卷（黄士毅集）</p>
<p>　　林之奇《集解》五十八卷</p>
<p>　　陈经《详解》五十卷</p>
<p>　　康伯成《书传》一卷</p>
<p>　　夏僎《书解》十六卷</p>
<p>　　王炎《小传》十八卷</p>
<p>　　孙泌《尚书解》五十二卷</p>
<p>　　蔡沉《书传》六卷</p>
<p>　　胡瑗《尚书全解》二十八卷</p>
<p>　　成申之《四百家集解》五十八卷</p>
<p>　　杨玉集《尚书义宗》三卷</p>
<p>　　《三坟书》三卷（元丰中毛渐所得）</p>
<p>　　《尚书治要图》五卷</p>
<p>　　《尚书解题》一卷</p>
<p>　　《浑灏发旨》一卷</p>
<p>　　（并不知作者）</p>
<p>　　王柏《读书记》十卷</p>
<p>　　又《书疑》九卷</p>
<p>　　《书附传》四十卷</p>
<p>　　袁燮《书钞》十卷</p>
<p>　　袁觉《读书记》二十三卷</p>
<p>　　黄伦《尚书精义》六十卷</p>
<p>　　赵汝谈《书说》二卷</p>
<p>　　卞大亨《尚书类数》二十卷</p>
<p>　　胡铨《书解》四卷</p>
<p>　　李焘《尚书百篇图》一卷</p>
<p>　　刘甄《书青霞集解》二十卷</p>
<p>　　应镛《书约义》二十五卷</p>
<p>　　魏了翁《书要义》二十卷</p>
<p>　　右《书》类六十部，八百二卷。（王柏《读书记》以下不著录十三部，二百四十四卷）</p>
<p>　　《韩诗外传》十卷（汉韩婴传）</p>
<p>　　《毛诗》二十卷（汉毛苌为诂训传，郑玄笺）</p>
<p>　　郑玄《诗谱》三卷</p>
<p>　　陆玑《草木鸟兽虫鱼疏》二卷</p>
<p>　　孔颖达《正义》四十卷</p>
<p>　　陆德明《诗释文》三卷</p>
<p>　　成伯玙《毛诗指说统论》一卷</p>
<p>　　又《毛诗断章》二卷</p>
<p>　　张《别录》一卷</p>
<p>　　《毛诗正数》二十卷</p>
<p>　　《毛诗释题》二十卷</p>
<p>　　《毛诗小疏》二十卷</p>
<p>　　鲜于侁《诗传》六十卷</p>
<p>　　李常《诗传》十卷</p>
<p>　　鲁有开《诗集》十卷</p>
<p>　　胡旦《毛诗演圣通论》二十卷</p>
<p>　　宋咸《毛诗正纪》三卷</p>
<p>　　又《外义》二卷</p>
<p>　　刘宇《诗折衷》二十卷</p>
<p>　　苏子才《毛诗大义》三卷</p>
<p>　　周轼《笺传辨误》八卷</p>
<p>　　丘铸《周诗集解》二十卷</p>
<p>　　欧阳修《诗本义》十六卷</p>
<p>　　又《补注毛诗谱》一卷</p>
<p>　　苏辙《诗解集传》二十卷</p>
<p>　　彭汝砺《诗义》二十卷</p>
<p>　　赵令湑《讲义》二十卷</p>
<p>　　乔执中《讲义》十卷</p>
<p>　　毛渐《诗集》十卷</p>
<p>　　沈铢《诗传》二十卷</p>
<p>　　孔武仲《诗说》二十卷</p>
<p>　　王商范《毛诗序义索隐》二卷</p>
<p>　　王安石《新经毛诗义》二十卷</p>
<p>　　《舒王诗义外传》十二卷</p>
<p>　　《新解》一卷（程颐门人记其师之说）</p>
<p>　　张载《诗说》一卷</p>
<p>　　赵仲锐《诗义》三卷</p>
<p>　　游酢《诗二南义》一卷</p>
<p>　　范祖禹《诗解》一卷</p>
<p>　　杨时《诗辨疑》一卷</p>
<p>　　茅知至《周诗义》二十卷</p>
<p>　　蔡卞《毛诗名物解》二十卷</p>
<p>　　董逌《广川诗故》四十卷</p>
<p>　　吴良辅《诗重文说》七卷</p>
<p>　　刘孝孙《正论》十卷</p>
<p>　　吴景山《十五国风咨解》一卷</p>
<p>　　刘泉《毛诗判篇》一卷</p>
<p>　　吴棫《毛诗叶韵补音》十卷</p>
<p>　　李樗《毛诗详解》四十六卷</p>
<p>　　晁公武《毛诗诂训传》二十卷</p>
<p>　　吕祖谦《家塾读诗记》三十二卷</p>
<p>　　郑樵《诗传》二十卷</p>
<p>　　又《辨妄》六卷</p>
<p>　　范处义《诗学》一卷</p>
<p>　　又《解颐新语》十四卷</p>
<p>　　《诗补传》三十卷</p>
<p>　　朱熹《诗集传》二十卷</p>
<p>　　《诗序辨》一卷</p>
<p>　　张贵谟《诗说》三十卷</p>
<p>　　郑谔《毛诗解义》三十卷</p>
<p>　　黄度《诗说》三十卷</p>
<p>　　吴氏《诗本义补遗》二卷（名亡）</p>
<p>　　戴溪《续读诗记》三卷</p>
<p>　　钱文子《白石诗传》一十卷</p>
<p>　　又《诗训诂》三卷</p>
<p>　　黄邦彦《讲义》三卷</p>
<p>　　鲜于戣《诗颂解》三卷</p>
<p>　　黄櫄《诗解》二十卷</p>
<p>　　《总论》一卷</p>
<p>　　林岊《讲义》五卷</p>
<p>　　《三十家毛诗会解》一百卷（吴纯编，王安石解义）</p>
<p>　　《毛诗释篇目疏》十卷</p>
<p>　　《诗疏要义》一卷</p>
<p>　　《毛诗玄谈》一卷</p>
<p>　　《毛诗章疏》二卷</p>
<p>　　《毛诗提纲》一卷</p>
<p>　　《毛诗名物性门类》八卷</p>
<p>　　《义方》二十卷</p>
<p>　　《释文》二十卷</p>
<p>　　《通义》二十卷</p>
<p>　　《毛郑诗学》十卷</p>
<p>　　《诗关雎义解》一部</p>
<p>　　《比兴穷源》一卷</p>
<p>　　（并不知作者）</p>
<p>　　陈寅《诗传》十卷</p>
<p>　　许奕《毛诗说》三卷</p>
<p>　　李焘《诗谱》三卷</p>
<p>　　王应麟《诗考》五卷</p>
<p>　　又《诗地理考》五卷</p>
<p>　　《诗草木鸟兽虫鱼广疏》六卷</p>
<p>　　辅广《诗说》一部</p>
<p>　　严粲《诗集》一部</p>
<p>　　王质《诗总闻》二十卷</p>
<p>　　魏了翁《诗要义》二十卷</p>
<p>　　王柏《诗辨说》二卷</p>
<p>　　又《诗可言》二十卷</p>
<p>　　高端叔《诗说》一卷</p>
<p>　　曹粹中《诗说》三十卷</p>
<p>　　项安世《毛诗前说》一卷</p>
<p>　　又《诗解》二十卷</p>
<p>　　郑庠《诗古音辨》一卷</p>
<p>　　右《诗》类八十二部，一千一百二十卷。（陈寅《诗传》以下不著录十四部，二百四十五卷）</p>
<p>　　《仪礼》十七篇（高堂生传）</p>
<p>　　《大戴礼记》十三卷（戴德纂）</p>
<p>　　《礼记》二十卷（戴圣纂）</p>
<p>　　郑玄《古礼注》十七卷</p>
<p>　　又《周礼注》十二卷</p>
<p>　　《礼记注》二十卷</p>
<p>　　《礼记月令注》一卷</p>
<p>　　崔灵恩《三礼义宗》三十卷</p>
<p>　　成伯玙《礼记外传》十卷（张幼伦注）</p>
<p>　　韦彤《五礼精义》十卷</p>
<p>　　又《五礼纬书》二十卷</p>
<p>　　丘光庭《兼明书》四卷</p>
<p>　　杜肃《礼略》十卷</p>
<p>　　陆德明《音义》一卷</p>
<p>　　又《古礼释文》一卷</p>
<p>　　贾公彦《仪礼疏》五十卷</p>
<p>　　又《礼记疏》五十卷</p>
<p>　　《周礼疏》五十卷</p>
<p>　　孔颖达《礼记正义》七十卷</p>
<p>　　聂崇义《三礼图集注》二十卷</p>
<p>　　杨逢殷《礼记音训指说》二十卷</p>
<p>　　上官均《曲礼讲义》二卷</p>
<p>　　欧阳丙《三礼名义》五卷</p>
<p>　　鲁有开《三礼通义》五卷</p>
<p>　　殷介集《五礼极义》一卷</p>
<p>　　孙玉汝《五礼名义》十卷</p>
<p>　　余希文《井田王制图》一卷</p>
<p>　　《胡先生中庸义》一卷（盛乔纂集）</p>
<p>　　李洪泽《直礼》一卷</p>
<p>　　张诜《丧礼》十卷</p>
<p>　　《礼粹》二十卷（不知作者）</p>
<p>　　王悫《中礼》八卷</p>
<p>　　程颢《中庸义》一卷</p>
<p>　　吕大临《大学》一卷</p>
<p>　　又《中庸》一卷</p>
<p>　　《礼记传》十六卷</p>
<p>　　乔执中《中庸义》一卷</p>
<p>　　游酢《中庸解义》五卷</p>
<p>　　王安石《新经周礼义》二十二卷</p>
<p>　　王昭禹《周礼详解》四十卷</p>
<p>　　陆佃《礼记解》四十卷</p>
<p>　　又《礼象》十五卷</p>
<p>　　《述礼新说》四卷</p>
<p>　　《仪礼义》十七卷</p>
<p>　　何洵直《礼论》一卷</p>
<p>　　陆佃《大裘议》一卷</p>
<p>　　郭忠孝《中庸说》一卷</p>
<p>　　龚原《周礼图》十卷</p>
<p>　　郭雍《中庸说》一卷</p>
<p>　　陈详道《注解仪礼》三十二卷</p>
<p>　　又《礼例详解》十卷</p>
<p>　　《礼书》一百五十卷</p>
<p>　　陈旸《礼记解义》十卷</p>
<p>　　李格非《礼记精义》十六卷</p>
<p>　　杨时《周礼义辨疑》一卷</p>
<p>　　又《中庸解》一卷</p>
<p>　　喻樗《大学解》一卷</p>
<p>　　司马光等《六家中庸大学解义》一卷</p>
<p>　　江与山《周礼秋官讲义》一卷</p>
<p>　　马希孟《礼记解》七十卷</p>
<p>　　《四先生中庸解义》一卷（程颐、吕大临、游酢、杨时撰）</p>
<p>　　方悫《礼记解义》二十卷</p>
<p>　　王普《深衣制度》一卷</p>
<p>　　夏休《周礼井田谱》二十卷</p>
<p>　　《破礼记》二十卷</p>
<p>　　周燔《仪礼详解》十七卷</p>
<p>　　李如圭《仪礼集释》十七卷</p>
<p>　　史浩《周官讲义》十四卷</p>
<p>　　郑谔《周礼解义》二十二卷</p>
<p>　　黄度《周礼说》五卷</p>
<p>　　徐焕《周官辨略》十八卷</p>
<p>　　陈傅良《周礼说》一卷</p>
<p>　　徐行《周礼微言》十卷</p>
<p>　　易祓《周礼总义》三十六卷</p>
<p>　　朱熹《仪礼经传通解》二十三卷</p>
<p>　　又《大学章句》一卷</p>
<p>　　《或问》二卷</p>
<p>　　《中庸章句》一卷</p>
<p>　　《或问》二卷</p>
<p>　　《中庸辑略》二卷</p>
<p>　　《十先生中庸集解》二卷（朱熹序）</p>
<p>　　《三家冠婚丧祭礼》五卷（司马光、程颐、张载定）</p>
<p>　　吴仁杰《禘祫绵蕞书》三卷</p>
<p>　　刘彝《周礼中义》十卷</p>
<p>　　张九成《中庸说》一卷</p>
<p>　　《大学说》一卷</p>
<p>　　戴溪《曲礼口义》二卷</p>
<p>　　《学记口义》二卷</p>
<p>　　司马光《中庸大学广义》一卷</p>
<p>　　钱文子《中庸集传》一卷</p>
<p>　　胡铨《礼记传》十八卷</p>
<p>　　又《周礼传》十二卷</p>
<p>　　《二礼讲义》一卷</p>
<p>　　倪思《中庸集义》一卷</p>
<p>　　汪应辰《二经雅言》二卷</p>
<p>　　张淳《仪礼识误》一卷</p>
<p>　　俞庭椿《周礼复古编》三卷</p>
<p>　　黄干《续仪礼经传通解》二十九卷</p>
<p>　　又《仪礼集传集注》十四卷</p>
<p>　　林椅《周礼纲目》八卷</p>
<p>　　《摭说》一卷</p>
<p>　　郑景炎《周礼开方图说》一卷</p>
<p>　　李心传《丁丑三礼辨》二十三卷</p>
<p>　　郑伯谦《太平经国书统集》七卷</p>
<p>　　郑氏《三礼名义疏》五卷（不著名）</p>
<p>　　又《三礼图》十二卷</p>
<p>　　《江都集礼图》五十卷</p>
<p>　　《三礼图驳议》二十卷</p>
<p>　　《仪礼类例》十卷</p>
<p>　　《周礼类例义断》二卷</p>
<p>　　《二礼分门统要》三十六卷</p>
<p>　　《礼记小疏》二十卷</p>
<p>　　（并不知作者）</p>
<p>　　石{敦山}《中庸集解》二卷</p>
<p>　　项安世《中庸说》一卷</p>
<p>　　又《周礼丘乘图说》一卷</p>
<p>　　卫湜《礼记集说》一百六十卷</p>
<p>　　杨简《孔子闲居讲义》一卷</p>
<p>　　郑樵《乡饮礼》七卷</p>
<p>　　张虙《月令解》十二卷</p>
<p>　　晁公武《中庸大传》一卷</p>
<p>　　杨复《仪礼图解》十七卷</p>
<p>　　魏了翁《仪礼要义》五十卷</p>
<p>　　又《礼记要义》三十三卷</p>
<p>　　《周礼折衷》二卷</p>
<p>　　《周礼要义》三十卷</p>
<p>　　赵顺孙《中庸纂疏》三卷</p>
<p>　　袁甫《中庸详说》二卷</p>
<p>　　陈尧道《中庸说》十三卷</p>
<p>　　又《大学说》十一卷</p>
<p>　　真德秀《大学衍义》四十三卷</p>
<p>　　谢兴甫《中庸大学讲义》三卷</p>
<p>　　王与之《周礼订义》八十卷</p>
<p>　　王应麟《集解践祚篇》一册</p>
<p>　　右《礼》类一百十三部，一千三百九十九卷。（石{敦山}《中庸集解》以下不著录二十六部，四百六十九卷）</p>
<p>　　蔡琰《胡笳十八拍》四卷</p>
<p>　　孔衍《琴操引》三卷</p>
<p>　　谢庄《琴论》一卷</p>
<p>　　梁武帝《钟律纬》一卷</p>
<p>　　陈僧智匠《古今乐录》十三卷</p>
<p>　　赵邦利《弹琴手势谱》一卷</p>
<p>　　又《弹琴右手法》一卷</p>
<p>　　唐玄宗《金风乐弄》一卷</p>
<p>　　太宗《九弦琴谱》二十卷</p>
<p>　　《琴谱》六卷</p>
<p>　　《唐宗庙用乐仪》一卷</p>
<p>　　《唐肃明皇后庙用乐仪》一卷</p>
<p>　　崔令钦《教坊记》一卷</p>
<p>　　吴兢《乐府古题要解》二卷</p>
<p>　　王昌龄《续乐府古解题》一卷</p>
<p>　　刘贶《大乐令壁记》三卷</p>
<p>　　《大乐图义》一卷（不知作者）</p>
<p>　　田琦《声律要诀》十卷</p>
<p>　　薛易简《琴谱》一卷</p>
<p>　　段安节《琵琶录》一卷</p>
<p>　　又《乐府杂录》二卷</p>
<p>　　《乐府古题》一卷</p>
<p>　　陆鸿渐《教坊录》一卷</p>
<p>　　李勉《琴说》一卷</p>
<p>　　陈拙《琴籍》九卷</p>
<p>　　徐景安《新纂乐书》三十卷</p>
<p>　　赵惟简《琴书》三卷</p>
<p>　　宋仁宗《明堂新曲谱》一卷</p>
<p>　　又《景祐乐髓新经》一卷</p>
<p>　　《审乐要记》二卷</p>
<p>　　徽宗《黄钟徵角调》二卷</p>
<p>　　沈括《乐论》一卷</p>
<p>　　又《乐器图》一卷</p>
<p>　　《三乐谱》一卷</p>
<p>　　《乐律》一卷</p>
<p>　　冯元、宋祁《景祐广乐记》八十一卷</p>
<p>　　宋祁《大乐图》一卷</p>
<p>　　聂冠卿《景祐大乐图》二十卷</p>
<p>　　刘次庄《乐府集》十卷</p>
<p>　　《乐府集序解》一卷</p>
<p>　　《大周正乐》八十八卷（五代周窦俨订论）</p>
<p>　　《蜀雅乐仪》三十卷</p>
<p>　　房庶《补亡乐书总要》三卷</p>
<p>　　《真馆饮福等》一卷</p>
<p>　　蔡攸《燕乐》三十四册</p>
<p>　　范镇《新定乐法》一卷</p>
<p>　　崔遵度《琴笺》一卷</p>
<p>　　李宗谔《乐纂》一卷</p>
<p>　　陈康士《琴调》三卷</p>
<p>　　又《琴调》十七卷</p>
<p>　　《琴书正声》十卷</p>
<p>　　《琴调》十七卷</p>
<p>　　《琴谱记》一卷</p>
<p>　　《琴调谱》一卷</p>
<p>　　《楚调五章》一卷</p>
<p>　　《离骚谱》一卷</p>
<p>　　李约《琴曲东杓谱序》一卷</p>
<p>　　《琴调广陵散谱序》一卷</p>
<p>　　独孤寔《九调谱》一卷</p>
<p>　　齐嵩《琴雅略》一卷</p>
<p>　　僧辨正《琴正声九弄》九卷</p>
<p>　　朱文齐《琴杂调谱》十二卷</p>
<p>　　萧祐（一作"祜"）《无射商九调谱》一卷</p>
<p>　　吕渭（一作"滨"）《广陵止息谱》一卷</p>
<p>　　张淡正《琴谱》一卷</p>
<p>　　蔡翼《琴调》一卷</p>
<p>　　僧道英《琴德谱》一卷</p>
<p>　　王邈《琴谱》一卷</p>
<p>　　沈氏《琴书》一卷（失名）</p>
<p>　　《琴谱调》八卷（李翱用指法）</p>
<p>　　《琴略》一卷</p>
<p>　　《琴式图》一卷</p>
<p>　　《琴谱纂要》五卷</p>
<p>　　胡瑗《景祐乐府奏议》一卷</p>
<p>　　又《皇祐乐府奏议》一卷</p>
<p>　　阮逸《皇祐新乐图记》三卷</p>
<p>　　陈旸《乐书》二百卷</p>
<p>　　僧灵操《乐府诗》一卷</p>
<p>　　吴良辅《琴谱》一卷</p>
<p>　　又《乐书》五卷</p>
<p>　　《乐记》三十六卷</p>
<p>　　杨杰《元丰新修大乐记》五卷</p>
<p>　　刘昺《大晟乐书》二十卷</p>
<p>　　又《乐论》八卷</p>
<p>　　《运谱四议》二十卷</p>
<p>　　《政和颁降乐曲乐章节次》一卷</p>
<p>　　《政和大晟乐府雅乐图》一卷</p>
<p>　　郑樵《系声乐谱》二十四卷</p>
<p>　　李南玉《古今大乐指掌》三卷</p>
<p>　　郭茂倩《乐府诗集》一百卷</p>
<p>　　李昌文《阮咸弄谱》一卷</p>
<p>　　滕康叔《韶武遗音》一卷</p>
<p>　　麹瞻《琴声律》二卷</p>
<p>　　又《琴图》一卷</p>
<p>　　令狐揆《乐要》三卷</p>
<p>　　王大方《琴声韵图》一卷</p>
<p>　　《昭微古今琴样》一卷</p>
<p>　　刘籍《琴义》一卷</p>
<p>　　沈建《乐府广题》二卷</p>
<p>　　马少良《琴谱三均》三卷</p>
<p>　　喻修枢《阮咸谱》一卷</p>
<p>　　吴仁杰《乐舞新书》二卷</p>
<p>　　蔡元定《律吕新书》二卷</p>
<p>　　李如篪《乐书》一卷</p>
<p>　　《琴说》一卷</p>
<p>　　《古乐府》十卷</p>
<p>　　赵德先《乐说》三卷</p>
<p>　　又《乐书》三十卷</p>
<p>　　《历代乐仪》三十卷</p>
<p>　　《乐苑》五卷</p>
<p>　　《琴笺知音操》一卷</p>
<p>　　《乐府题解》一卷</p>
<p>　　《大乐署》三卷</p>
<p>　　《历代歌词》六卷</p>
<p>　　《律吕图》一卷</p>
<p>　　《仿蔡琰胡笳十八拍》</p>
<p>　　（并不知作者）</p>
<p>　　右《乐》类一百十一部，一千七卷。</p>
<p>　　《春秋》七卷（正经）</p>
<p>　　杜预《春秋左氏传经传集解》三十卷</p>
<p>　　又《春秋释例》十五卷</p>
<p>　　何休《公羊传》十二卷</p>
<p>　　又《左氏膏肓》十卷</p>
<p>　　范宁《谷梁传》十二卷</p>
<p>　　董仲舒《春秋繁露》十七卷</p>
<p>　　《汲冢师春》一卷（师春纯集疏《左传》卜筮事）</p>
<p>　　荀卿《公子姓谱》二卷（一名《帝王历纪谱》）</p>
<p>　　刘炫《春秋述议略》一卷</p>
<p>　　又《春秋义囊》二卷</p>
<p>　　孔颖达《春秋左氏传正义》三十六卷</p>
<p>　　《公羊疏》三十卷</p>
<p>　　杨士勋《春秋谷梁疏》十二卷</p>
<p>　　黄恭密《春秋指要图》一卷</p>
<p>　　李瑾《春秋指掌图》十五卷</p>
<p>　　陈岳《春秋折衷论》三十卷</p>
<p>　　《春秋灾异录》六卷</p>
<p>　　《春秋谥族图》五卷</p>
<p>　　陆德明《三传释文》八卷</p>
<p>　　陆希声《春秋通例》三卷</p>
<p>　　赵匡《春秋阐微纂类义统》十卷</p>
<p>　　陆淳《集传春秋纂例》十卷</p>
<p>　　又《春秋辨疑》七卷</p>
<p>　　《集注春秋微旨》三卷</p>
<p>　　卢仝《春秋摘微》四卷</p>
<p>　　杨蕴《春秋公子谱》一卷</p>
<p>　　左丘明《春秋外传国语》二十一卷（韦昭注）</p>
<p>　　柳宗元《非国语》二卷</p>
<p>　　叶真《是国语》七卷</p>
<p>　　冯继先《春秋名号归一图》</p>
<p>　　又《春秋名字同异录》五卷</p>
<p>　　杜预《春秋世谱》七卷</p>
<p>　　张暄《春秋龟鉴图》一卷</p>
<p>　　马择言《春秋要类》五卷</p>
<p>　　徐彦《公羊疏》三十卷</p>
<p>　　叶清臣《春秋纂类》十卷</p>
<p>　　孙复《春秋尊王发微》十二卷</p>
<p>　　《春秋总论》一卷</p>
<p>　　李尧俞《春秋集议略论》二卷</p>
<p>　　王沿《春秋集传》十五卷</p>
<p>　　章拱之《春秋统微》二十五卷</p>
<p>　　王哲《春秋通义》十二卷</p>
<p>　　又《皇纲论》五卷</p>
<p>　　丁副《春秋演圣统例》二十卷</p>
<p>　　《春秋三传异同字》一卷</p>
<p>　　朱定序《春秋索隐》五卷</p>
<p>　　杜谔《春秋会义》二十六卷</p>
<p>　　胡瑗《春秋口义》五卷</p>
<p>　　刘敞《春秋传》十五卷</p>
<p>　　又《春秋权衡》十七卷</p>
<p>　　《春秋说例》十一卷</p>
<p>　　《春秋意林》二卷</p>
<p>　　苏辙《春秋集传》十二卷</p>
<p>　　王安石《左氏解》一卷</p>
<p>　　杨彦龄《左氏春秋年表》二卷</p>
<p>　　又《左氏蒙求》二卷</p>
<p>　　沈括《春秋机括》二卷</p>
<p>　　赵瞻《春秋论》三十卷</p>
<p>　　又《春秋经解义例》二十卷</p>
<p>　　唐既济《春秋邦典》二卷</p>
<p>　　孙觉《春秋经社要义》六卷</p>
<p>　　《春秋经解》十五卷</p>
<p>　　《春秋学纂》十二卷</p>
<p>　　晁补之《左氏春秋传杂论》一卷</p>
<p>　　刘攽《内传国语》十卷</p>
<p>　　《春秋人谱》一卷（孙子平、练明道同撰。）</p>
<p>　　朱长文《春秋通志》二十卷</p>
<p>　　家安国《春秋通义》二十四卷</p>
<p>　　张大亨《春秋通训》十六卷</p>
<p>　　又《五礼例宗》十卷</p>
<p>　　陆佃《春秋后传》二十卷</p>
<p>　　又《补遗》一卷</p>
<p>　　程颐《春秋传》一卷</p>
<p>　　黎錞《春秋经解》十二卷</p>
<p>　　王裴《春秋义解》十二卷</p>
<p>　　张冒德《春秋传类音》十卷</p>
<p>　　韩台《春秋左氏传口音》三卷</p>
<p>　　陈德宁《公羊新例》十四卷</p>
<p>　　又《谷梁新例》六卷</p>
<p>　　阴洪道《注春秋叙》一卷</p>
<p>　　张翰（一作"幹"）《春秋排门显义》十卷</p>
<p>　　李撰《春秋总要》十卷</p>
<p>　　袁希（一作"孝"）政《春秋要类》五卷</p>
<p>　　张德昌《春秋传类》十卷</p>
<p>　　沈纬《春秋谏类》二卷</p>
<p>　　郭翔《春秋义鉴》三十卷</p>
<p>　　王仲孚《春秋类聚》五卷</p>
<p>　　黄彬《春秋叙鉴》三卷</p>
<p>　　《春秋精义》三十卷</p>
<p>　　洪勋《春秋图鉴》五卷</p>
<p>　　《春秋加减》一卷</p>
<p>　　王叡《春秋守鉴》一卷</p>
<p>　　《春秋龟鉴》一卷</p>
<p>　　张杰《春秋指玄》十卷</p>
<p>　　涂昭良《春秋科义雄览》十卷</p>
<p>　　《春秋应判》三十卷</p>
<p>　　丁裔昌《春秋解问》一卷</p>
<p>　　邵川《春秋括义》三卷</p>
<p>　　刘英《春秋列国图》一卷</p>
<p>　　《春秋十二国年历》一卷</p>
<p>　　谢璧《春秋缀英》二卷</p>
<p>　　李涂《春秋事对》五卷（蔡延龟注）</p>
<p>　　《春秋扶悬》三卷</p>
<p>　　《春秋比事》三卷</p>
<p>　　《春秋要义》十卷</p>
<p>　　《春秋策问》三十卷</p>
<p>　　《春秋夹氏》三十卷</p>
<p>　　李融《春秋枢宗》十卷</p>
<p>　　姜虔嗣《春秋三传纂要》二十卷</p>
<p>　　惠简《春秋通略全义》十五卷</p>
<p>　　元保宗《春秋事要》十卷</p>
<p>　　巩浚（一作"潜"）《春秋琢瑕》一卷</p>
<p>　　张传靖《左传编纪》十卷</p>
<p>　　崔升《春秋分门属类赋》三卷（杨均注）</p>
<p>　　裴光辅《春秋机要赋》一卷</p>
<p>　　尹玉羽《春秋音义赋》十卷（冉遂良注）</p>
<p>　　又《春秋字源赋》二卷（杨文举注）</p>
<p>　　李象《续春秋机要赋》一卷</p>
<p>　　玉霄《春秋括囊赋集注》一卷</p>
<p>　　王邹彦《春秋蒙求》五卷</p>
<p>　　张杰《春秋图》五卷</p>
<p>　　《春秋指掌图》二卷</p>
<p>　　蹇遵品《左传引帖断义》十卷</p>
<p>　　《春秋纂类义统》十卷（本十二卷，第二、第四阙）</p>
<p>　　《春秋通义》十二卷</p>
<p>　　《春秋新义》十卷</p>
<p>　　《春秋十二国年历》一卷（一名《春秋齐年》）</p>
<p>　　《春秋文权》五卷</p>
<p>　　鲁有开《春秋指微》十卷</p>
<p>　　《国语音义》一卷</p>
<p>　　宋庠《国语补音》三卷</p>
<p>　　林概《辨国语》三卷</p>
<p>　　崔表《世本图》一卷</p>
<p>　　杨蕴《春秋年表》一卷</p>
<p>　　谢湜《春秋义》二十四卷</p>
<p>　　又《总义》三卷</p>
<p>　　崔子方《春秋经解》十二卷</p>
<p>　　《春秋本例例要》二十卷</p>
<p>　　吕奎《春秋要旨》十二卷</p>
<p>　　吴元绪《左氏鼓吹》一卷</p>
<p>　　刘易《春秋经解》二卷</p>
<p>　　吴孜《春秋折衷》十二卷</p>
<p>　　范柔中《春秋见微》五卷</p>
<p>　　邹氏《春秋总例》一卷</p>
<p>　　谢子房《春秋备对》十三卷</p>
<p>　　朱振《春秋指要》一卷</p>
<p>　　又《春秋正名颐隐要旨》十二卷</p>
<p>　　《春秋正名颐隐旨要叙论》一卷</p>
<p>　　《春秋讲义》三卷</p>
<p>　　沈滋仁《春秋兴亡图鉴》一卷</p>
<p>　　陈禾《春秋传》十二卷</p>
<p>　　又《春秋统论》一卷</p>
<p>　　任伯雨《春秋绎圣新传》十二卷</p>
<p>　　郑昂《春秋臣传》三十卷</p>
<p>　　邓骥《春秋指踪》二十一卷</p>
<p>　　石公孺《春秋类例》十二卷</p>
<p>　　王当《春秋列国诸臣传》五十一卷</p>
<p>　　张根《春秋指南》十卷</p>
<p>　　李棠《春秋时论》一卷</p>
<p>　　叶梦得《春秋谳》三十卷</p>
<p>　　又《春秋考》三十卷</p>
<p>　　《春秋传》二十卷</p>
<p>　　《石林春秋》八卷</p>
<p>　　《春秋指要总例》二卷</p>
<p>　　胡安国《春秋传》三十卷</p>
<p>　　又《通例》一卷</p>
<p>　　《通旨》一卷</p>
<p>　　余安行《春秋新传》十二卷</p>
<p>　　韩璜《春秋人表》一卷</p>
<p>　　范冲《春秋左氏讲义》四卷</p>
<p>　　黄叔敖《春秋讲义》五卷</p>
<p>　　洪皓《春秋纪咏》三十卷</p>
<p>　　胡铨《春秋集善》十三卷</p>
<p>　　邓名世《春秋四谱》六卷</p>
<p>　　《辨论谱说》一卷</p>
<p>　　刘本《春秋中论》三十卷</p>
<p>　　毕良史《春秋正辞》二十卷</p>
<p>　　环中《左氏春秋二十国年表》一卷</p>
<p>　　《春秋列国臣子表》十卷</p>
<p>　　郑樵《春秋地名谱》十卷</p>
<p>　　又《春秋传》十二卷</p>
<p>　　《春秋考》十二卷</p>
<p>　　周彦熠《春秋名义》二卷</p>
<p>　　毛邦彦《春秋正义》十二卷</p>
<p>　　王日休《春秋孙复解辨失》一卷</p>
<p>　　又《春秋公羊辨失》一卷</p>
<p>　　《春秋左氏辨失》一卷</p>
<p>　　《春秋谷梁辨失》一卷</p>
<p>　　《春秋名义》一卷</p>
<p>　　董自任《春秋总鉴》十二卷</p>
<p>　　夏沐《春秋素志》三百一十五卷</p>
<p>　　又《春秋麟台独讲》十一卷</p>
<p>　　《延陵先生讲义》二卷</p>
<p>　　吕本中《春秋解》二卷</p>
<p>　　晁公武《春秋故训传》三十卷</p>
<p>　　王炫《春秋门例通解》十卷</p>
<p>　　林栗《经传集解》三十三卷</p>
<p>　　时澜《左氏春秋讲义》十卷</p>
<p>　　徐得之《左氏国纪》二十卷</p>
<p>　　萧楚《春秋经辨》十卷</p>
<p>　　胡定《春秋解》十二卷</p>
<p>　　林拱辰《春秋传》三十卷</p>
<p>　　陈傅良《春秋后传》十二卷</p>
<p>　　又《左氏章指》三十卷</p>
<p>　　王汝猷《春秋外传》十五卷</p>
<p>　　程迥《春秋显微例目》一卷</p>
<p>　　又《春秋传》二十卷</p>
<p>　　朱临《春秋私记》一卷</p>
<p>　　《春秋外传》十卷</p>
<p>　　王葆《东宫春秋讲义》三卷</p>
<p>　　《春秋集传》十五卷</p>
<p>　　吕祖谦《春秋集解》三十卷</p>
<p>　　又《左传类编》六卷</p>
<p>　　《左氏博议》二十卷</p>
<p>　　《左氏说》一卷</p>
<p>　　《左氏博议纲目》一卷（祖谦门人张成招标注）</p>
<p>　　《左氏国语类编》二卷（祖谦门人所编）</p>
<p>　　沈棐《春秋比事》二十卷</p>
<p>　　李明复《春秋集义》五十卷</p>
<p>　　又《集义纲领》二卷</p>
<p>　　任公辅《春秋明辨》十一卷</p>
<p>　　杨简《春秋解》十卷</p>
<p>　　戴溪《春秋讲义》四卷</p>
<p>　　程公说《春秋分记》九十卷</p>
<p>　　《春秋释疑》二十卷</p>
<p>　　《春秋考异》四卷</p>
<p>　　《春秋加减》四卷</p>
<p>　　《春秋直指》三卷</p>
<p>　　《左氏纪传》五十卷</p>
<p>　　《春秋四传》二十卷</p>
<p>　　《春秋类》六卷</p>
<p>　　《春秋例》六卷</p>
<p>　　《春秋表记》一卷</p>
<p>　　《王侯世系》一卷</p>
<p>　　《春秋释例地名谱》一卷</p>
<p>　　《春秋本旨》五卷</p>
<p>　　《左氏摘奇》十二卷</p>
<p>　　（并不知作者）</p>
<p>　　李浃《左氏广诲蒙》一卷</p>
<p>　　章冲《左氏类事始末》五卷</p>
<p>　　王柏《左氏正传》一十卷</p>
<p>　　高端叔《春秋义宗》一百五十卷</p>
<p>　　黎良能《左氏释疑》、《谱学》各一卷</p>
<p>　　沈棐《春秋比事》二十卷</p>
<p>　　吴曾《春秋考异》四卷</p>
<p>　　又《左氏发挥》六卷</p>
<p>　　方淑《春秋直音》三卷</p>
<p>　　石朝英《左传约说》一卷</p>
<p>　　又《百论》一卷</p>
<p>　　黄仲炎《春秋通说》一十三卷</p>
<p>　　辛次膺《属辞比事》五卷</p>
<p>　　李孟传《左氏说》十卷</p>
<p>　　程大昌《演繁露》六卷</p>
<p>　　李焘《春秋学》十卷</p>
<p>　　王应麟《春秋三传会考》三十六卷</p>
<p>　　杨士勋《春秋公谷考异》五卷</p>
<p>　　陆宰《春秋后传补遗》一卷</p>
<p>　　赵震揆《春秋类论》四十卷</p>
<p>　　宇文虚中《春秋纪咏》三十卷</p>
<p>　　王梦应《春秋集义》五十卷</p>
<p>　　李心传《春秋考义》十三卷</p>
<p>　　魏了翁《春秋要义》六十卷</p>
<p>　　陈藻、林希逸《春秋三传正附论》十三卷</p>
<p>　　右《春秋》类二百四十部，二千七百九十九卷。（王柏《左氏正传》以下不著录二十三部，四百八十八卷）</p>
<p>　　《古文孝经》一卷（凡二十二章）</p>
<p>　　郑氏注《孝经》一卷</p>
<p>　　唐明皇注《孝经》一卷</p>
<p>　　元行冲《孝经疏》三卷</p>
<p>　　苏彬《孝经疏》一卷</p>
<p>　　邢昺《孝经正义》三卷</p>
<p>　　司马光《古文孝经指解》一卷</p>
<p>　　又《古文孝经指解》一卷</p>
<p>　　赵克孝《孝经传》一卷</p>
<p>　　任奉古《孝经讲疏》一卷</p>
<p>　　张元老《讲义》一卷</p>
<p>　　范祖禹《古文孝经说》一卷</p>
<p>　　吕惠卿《孝经传》一卷</p>
<p>　　吉观国《孝经新义》一部（卷亡）</p>
<p>　　家滋《解义》二卷</p>
<p>　　王文献《详解》一卷</p>
<p>　　林椿龄《全解》一卷</p>
<p>　　沈处厚《解》一卷</p>
<p>　　赵湘《孝经义》一卷</p>
<p>　　张师尹《通义》三卷</p>
<p>　　张九成《解》四卷</p>
<p>　　朱熹《刊误》一卷</p>
<p>　　黄干《本旨》一卷</p>
<p>　　项安世《孝经说》一卷</p>
<p>　　冯椅《古孝经辑注》一卷</p>
<p>　　《古文孝经解》一卷</p>
<p>　　袁甫《孝经说》三卷</p>
<p>　　王行《孝经同异》三卷</p>
<p>　　右《孝经》类二十六部，三十五卷。（袁甫《孝经说》以下不著录二部，六卷）</p>
<p>　　《论语》十卷（何晏等集解）</p>
<p>　　皇侃《论语疏》十卷</p>
<p>　　韩愈《笔解》二卷</p>
<p>　　陆德明《释文》一卷</p>
<p>　　马总《论语枢要》十卷</p>
<p>　　陈锐《论语品类》七卷</p>
<p>　　《论语井田图》一卷</p>
<p>　　邢昺《正义》十卷</p>
<p>　　周武《集解辨误》十卷</p>
<p>　　宋咸《增注》十卷</p>
<p>　　王令《注》十卷</p>
<p>　　纪亶《论语摘科辨解》十卷</p>
<p>　　王安石《通类》一卷</p>
<p>　　王雱《解》十卷</p>
<p>　　孔武仲《论语说》十卷</p>
<p>　　吕惠卿《论语义》十卷</p>
<p>　　蔡申《论语纂》十卷</p>
<p>　　苏轼《解》四卷</p>
<p>　　苏辙《论语拾遗》一卷</p>
<p>　　程颐《论语说》一卷</p>
<p>　　刘正容《重注论语》十卷</p>
<p>　　陈禾《论语传》十卷</p>
<p>　　晁说之《讲义》五卷</p>
<p>　　杨时《解》二卷</p>
<p>　　谢良佐《解》十卷</p>
<p>　　范祖禹《论语说》二十卷</p>
<p>　　游酢《杂解》一卷</p>
<p>　　龚原《论语解》一部（卷亡）</p>
<p>　　吕大临《解》十卷</p>
<p>　　尹焞《论语解》十卷</p>
<p>　　又《说》一卷</p>
<p>　　侯仲良《说》一卷</p>
<p>　　邹浩《解》十卷</p>
<p>　　汪革《直解》十卷</p>
<p>　　叶梦得《释言》十卷</p>
<p>　　黄祖舜《解义》十卷</p>
<p>　　张九成《解》十卷</p>
<p>　　吴棫《续解》十卷</p>
<p>　　又《考异》一卷</p>
<p>　　《说例》一卷</p>
<p>　　喻樗《玉泉论语学》四卷</p>
<p>　　张栻《解》十卷</p>
<p>　　汤烈《集程氏说》二卷</p>
<p>　　倪思《论语义证》二十卷</p>
<p>　　叶隆古《解义》十卷</p>
<p>　　洪兴祖《论语说》十卷</p>
<p>　　史浩《口义》二十卷</p>
<p>　　薛季宣《论语小学》二卷</p>
<p>　　林栗《论语知新》十卷</p>
<p>　　朱熹《论语精义》十卷</p>
<p>　　又《集注》十卷</p>
<p>　　《集义》十卷</p>
<p>　　《或问》二十卷</p>
<p>　　《论语注义问答通释》十卷</p>
<p>　　郑汝《解义》十卷</p>
<p>　　张演《鲁论明微》十卷</p>
<p>　　《意原》十卷</p>
<p>　　钱文子《论语传赞》二十卷</p>
<p>　　王汝猷《论语归趣》二十卷</p>
<p>　　徐焕《论语赘言》二卷</p>
<p>　　曾几《论语义》二卷</p>
<p>　　陈仪之《讲义》二卷</p>
<p>　　姜得平《本旨》一卷</p>
<p>　　《论语指南》一卷（黄祖舜、沈大廉、胡宏辨论）</p>
<p>　　戴溪《石鼓答问》三卷</p>
<p>　　《东谷论语》一卷（不知作者）</p>
<p>　　陈耆卿《论语记蒙》六卷</p>
<p>　　《孔子家语》十卷（魏王肃注）</p>
<p>　　《论语玄义》十卷</p>
<p>　　《论语要义》十卷</p>
<p>　　《论语口义》十卷</p>
<p>　　《论语展掌疏》十卷</p>
<p>　　《论语阅义疏》十卷</p>
<p>　　《论语世谱》三卷</p>
<p>　　（并不知作者。）</p>
<p>　　王居正《论语感发》十卷</p>
<p>　　毕良史《论语探古》二十卷</p>
<p>　　黄干《论语通释》十卷</p>
<p>　　又《论语意原》一卷</p>
<p>　　卞圜《论语大意》二十卷</p>
<p>　　高端叔《论语传》一卷</p>
<p>　　真德秀《论语集编》一十卷</p>
<p>　　魏了翁《论语要义》一十卷</p>
<p>　　右《论语》类七十三部，五百七十九卷。（王居正《论语感发》以下不著录八部，八十二卷）</p>
<p>　　《周公谥法》一卷（即《汲冢周书·谥法篇》）</p>
<p>　　班固《白虎通》十卷</p>
<p>　　沈约《谥法》十卷</p>
<p>　　贺琛《谥法》三卷</p>
<p>　　晋阳方《五经钩沈》五卷</p>
<p>　　王彦威《续古今谥法》十四卷</p>
<p>　　刘迅《六经》五卷</p>
<p>　　《春秋谥法》一卷（即杜预《春秋释例·谥法篇》）</p>
<p>　　陆德明《经典释文》三十卷</p>
<p>　　马光极《九经释难》五卷</p>
<p>　　章崇业《五经释题杂问》一卷</p>
<p>　　僧十朋《五经指归》五卷</p>
<p>　　苏鹗《演义》十卷</p>
<p>　　刘餗《六说》五卷</p>
<p>　　《兼讲书》五卷</p>
<p>　　《授经图》三卷</p>
<p>　　胡旦《演圣通论》六十卷</p>
<p>　　刘敞《七经小传》五卷</p>
<p>　　黄敏求《九经余义》一百卷</p>
<p>　　丘光庭《兼明书》三卷</p>
<p>　　李肇《经史释题》二卷</p>
<p>　　颜师古《刊谬正俗》八卷</p>
<p>　　李涪《刊误》二卷</p>
<p>　　《九经要略》一卷</p>
<p>　　《叙元要略》一卷</p>
<p>　　《谥法》三卷</p>
<p>　　《六家谥法》二十卷（范镇、周沆编）</p>
<p>　　程颐《河南经说》七卷</p>
<p>　　又《五言集解》三卷</p>
<p>　　苏洵《嘉祐谥法》三卷</p>
<p>　　《皇祐谥录》二十卷</p>
<p>　　杨会《经解》三十三卷</p>
<p>　　刘彝《七经中义》一百七十卷</p>
<p>　　蔡攸《政和修定谥法》八十卷</p>
<p>　　杨时《三经义辨》十卷</p>
<p>　　王居正《辨学》七卷</p>
<p>　　郑樵《谥法》三卷</p>
<p>　　李舜臣《诸经讲义》七卷</p>
<p>　　张九成《乡党少仪咸有一德论孟子拾遗》共一卷</p>
<p>　　张载《经学理窟》三卷</p>
<p>　　项安世《家说》十卷</p>
<p>　　《附录》四卷</p>
<p>　　黄干《六经讲义》一卷</p>
<p>　　《六经疑难》十四卷（不知作者）</p>
<p>　　许奕《九经直音》九卷</p>
<p>　　又《正讹》一卷</p>
<p>　　《诸经正典》十卷</p>
<p>　　《论语尚书周礼讲义》十卷</p>
<p>　　杨甲《六经图》六卷</p>
<p>　　林观过《经说》一卷</p>
<p>　　戴勋《西斋清选》二卷</p>
<p>　　叶仲堪《六经图》七卷</p>
<p>　　俞言《六经图说》十二卷</p>
<p>　　张贵谟《泮林讲义》三卷</p>
<p>　　周士贵《经括》一卷</p>
<p>　　游桂《经学》十二卷</p>
<p>　　《九经经旨策义》九卷（不知作者）</p>
<p>　　姜得平《诗书遗意》一卷</p>
<p>　　沈贵瑶《四书要义》七篇</p>
<p>　　张九成《中庸大学孝经说》各一卷</p>
<p>　　又《四书解》六十五卷</p>
<p>　　张纲《六经辨疑》五卷</p>
<p>　　又《确论》十卷</p>
<p>　　李焘《五经传授》一卷</p>
<p>　　王应麟《六经天文编》六卷</p>
<p>　　陈应隆《四书辑语》四十卷</p>
<p>　　刘元刚《三经演义》一十一卷（《孝经》、《论》、《孟》）</p>
<p>　　右经解类五十八部，七百五十三卷。（沈贵瑶《四书要义》以下不著录九部，一百四十六卷、篇）</p>
<p>　　《尔雅》三卷（郭璞注）</p>
<p>　　孔鲋《小尔雅》一卷</p>
<p>　　杨雄《方言》十四卷</p>
<p>　　史游《急就章》一卷</p>
<p>　　刘熙《释名》八卷</p>
<p>　　许慎《说文解字》十五卷</p>
<p>　　孙炎《尔雅疏》十卷</p>
<p>　　高琏《尔雅疏》七卷</p>
<p>　　徐锴《说文解字系传》四十卷</p>
<p>　　又《说文解字韵谱》十卷</p>
<p>　　《说文解字通释》四十卷</p>
<p>　　僧昙棫《补说文解字》三十卷</p>
<p>　　钱承志《说文正隶》三十卷</p>
<p>　　张揖《广雅音》三卷</p>
<p>　　吕忱《字林》五卷</p>
<p>　　曹宪《博雅》十卷</p>
<p>　　顾野王《玉篇》三十卷</p>
<p>　　韦昭《辨释名》一卷</p>
<p>　　王僧虔《评书》一卷</p>
<p>　　梁武帝《评书》一卷</p>
<p>　　《千字文》一卷（梁周兴嗣次韵）</p>
<p>　　颜之推《证俗音字》四卷</p>
<p>　　又《字始》三卷</p>
<p>　　虞荔《鼎录》一卷</p>
<p>　　萧该《汉书音义》三卷</p>
<p>　　陆法言《广韵》五卷</p>
<p>　　唐玄宗《开元文字音义》二十五卷</p>
<p>　　庾肩吾《书品论》一卷</p>
<p>　　陆德明《经典释文》三十卷</p>
<p>　　又《尔雅音义》二卷</p>
<p>　　颜元孙《干禄字书》一卷</p>
<p>　　李嗣真《书后品》一卷</p>
<p>　　《续古今书人优劣》一卷</p>
<p>　　王之明《述书后品》一卷</p>
<p>　　张怀瓘《书诂》一卷</p>
<p>　　又《评书药石论》一卷</p>
<p>　　《六体论》一卷</p>
<p>　　《古文大篆书祖》一卷</p>
<p>　　《书断》三卷</p>
<p>　　颜真卿《笔法》一卷</p>
<p>　　又《韵海鉴源》十六卷</p>
<p>　　朱禹善《书评》一卷</p>
<p>　　又《有唐名书赞》一卷</p>
<p>　　林罕《字源偏傍小说》三卷</p>
<p>　　《金华苑》二十卷</p>
<p>　　张参《五经文字》五卷</p>
<p>　　李商隐《蜀尔雅》三卷</p>
<p>　　颜师古《急就篇注》一卷</p>
<p>　　虞世南《笔髓法》一卷</p>
<p>　　唐玄度《九经字样》一卷</p>
<p>　　又《十体书》一卷</p>
<p>　　张彦远《法书要录》十卷</p>
<p>　　杜林岳《集备要字录》二卷</p>
<p>　　王僧虔《图书会粹》六卷</p>
<p>　　吕总《续古今书人优劣》一卷</p>
<p>　　蔡希宗《法书论》一卷</p>
<p>　　刘伯庄《史记音义》二十卷</p>
<p>　　裴瑜《尔雅注》五卷</p>
<p>　　僧守温《清浊韵钤》一卷</p>
<p>　　黄伯思《东观余论》二卷</p>
<p>　　窦俨《义训》十卷</p>
<p>　　崔逢《玉玺谱》一卷（严士元重修，宋魏损润色）</p>
<p>　　郭忠恕《佩觿》三卷</p>
<p>　　又《汗简集》七卷</p>
<p>　　《辨字图》四卷</p>
<p>　　《归字图》一卷</p>
<p>　　《正字赋》一卷</p>
<p>　　孙季昭《决疑赋》二卷</p>
<p>　　徐玄《三家老子音义》一卷</p>
<p>　　郑文宝《玉玺记》一卷</p>
<p>　　《景德韵略》一卷（戚伦等详定）</p>
<p>　　宋高宗《评书》一卷（亦名《翰墨志》）</p>
<p>　　邢昺《尔雅疏》十卷</p>
<p>　　欧阳融《经典分毫正字》一卷</p>
<p>　　沈立《稽正辨讹》一卷</p>
<p>　　唐耜《字说集解》三十册（卷亡）</p>
<p>　　钱惟演《飞白书叙录》一卷</p>
<p>　　周越《古今法书苑》十卷</p>
<p>　　祝充《韩文音义》五十卷</p>
<p>　　李舟《切韵》五卷</p>
<p>　　丘世隆《切韵搜隐》五卷</p>
<p>　　刘熙古《切韵拾玉》五卷</p>
<p>　　胡元质《西汉字类》五卷</p>
<p>　　陈天麟《前汉通用古字韵编》五卷</p>
<p>　　陈彭年等《重修广韵》五卷</p>
<p>　　《韵诠》十四卷</p>
<p>　　僧师悦《韵关》一卷</p>
<p>　　丘雍《校定韵略》五卷</p>
<p>　　《韵选》五卷</p>
<p>　　《韵源》一卷</p>
<p>　　孙愐《唐韵》五卷</p>
<p>　　《天宝元年集切韵》五卷</p>
<p>　　释猷智《辨体补修加字切韵》五卷</p>
<p>　　丁度《集韵》十卷</p>
<p>　　又《景祐礼部韵略》五卷</p>
<p>　　《墨薮》一卷（不知作者）</p>
<p>　　贾昌朝《群经音辨》三卷</p>
<p>　　夏竦《重校古文四声韵》五卷</p>
<p>　　又《声韵图》一卷</p>
<p>　　司马光《切韵指掌图》一卷</p>
<p>　　又《类编》四十四卷</p>
<p>　　刘温润《羌尔雅》一卷</p>
<p>　　宋祁《摘粹》一卷</p>
<p>　　欧阳修《集古录跋尾》六卷（又二卷）</p>
<p>　　句中正《雍熙广韵》一百卷《序例》一卷</p>
<p>　　又《三体孝经》一卷</p>
<p>　　杨南仲《石经》七十五卷</p>
<p>　　又《三体孝经》一卷</p>
<p>　　燕诲《字傍辨误》一卷</p>
<p>　　道士谢利贞《玉篇解疑》三十卷</p>
<p>　　《象文玉篇》二十卷</p>
<p>　　石怀德《隶书赋》一卷</p>
<p>　　褚长文《书指论》一卷</p>
<p>　　李训《范金录》一卷</p>
<p>　　《翰林隐术》一卷</p>
<p>　　荆浩《笔法》一卷</p>
<p>　　韦氏《笔宝两字》五卷</p>
<p>　　徐浩《书谱》一卷</p>
<p>　　又《古迹记》一卷</p>
<p>　　宋敏求《宝刻丛章》三十卷</p>
<p>　　刘敞《先秦古器图》一卷</p>
<p>　　李行中《引经字源》二卷</p>
<p>　　朱长文《续书断》二卷</p>
<p>　　王安石《字说》二十四卷</p>
<p>　　米芾《书评》一卷</p>
<p>　　又《宝章待访集》一卷</p>
<p>　　吕大临《考古图》十卷</p>
<p>　　李公麟《古器图》一卷</p>
<p>　　陆佃《尔雅新义》二十卷</p>
<p>　　《埤雅》二十卷</p>
<p>　　蔡京《崇宁鼎书》一卷</p>
<p>　　张有《复古编》二卷</p>
<p>　　《政和甲午祭礼器款识》一卷</p>
<p>　　王楚《钟鼎篆韵》二卷</p>
<p>　　吴棫《韵补》五卷</p>
<p>　　董衡《唐书释音》二十卷</p>
<p>　　窦莘《唐书音训》四卷</p>
<p>　　《宣和重修博古图录》三十卷</p>
<p>　　赵明诚《金石录》三十卷</p>
<p>　　又别本三十卷</p>
<p>　　薛尚功《重广钟鼎篆韵》七卷</p>
<p>　　《历代钟鼎彝器款识法帖》二十卷</p>
<p>　　张孟《押韵》十卷</p>
<p>　　许冠《韵海》五十卷</p>
<p>　　吴幵《童训统类》一卷</p>
<p>　　郑樵《石鼓文考》一卷</p>
<p>　　又《字始连环》二卷</p>
<p>　　《象类书》十一卷</p>
<p>　　《论梵书》三卷</p>
<p>　　《尔雅注》三卷</p>
<p>　　《书考》六卷</p>
<p>　　《通志六书略》五卷</p>
<p>　　郏升卿《四声类韵》二卷</p>
<p>　　又《声韵类例》一卷</p>
<p>　　《淳熙监本礼部韵略》五卷</p>
<p>　　刘球《隶韵略》七卷</p>
<p>　　潘纬《柳文音义》三卷</p>
<p>　　僧应之《临书关要》一卷</p>
<p>　　吕本中《童蒙训》三卷</p>
<p>　　周燔《六经音义》十三卷</p>
<p>　　李盛《六经释文》二卷</p>
<p>　　黄瑰《班书韵编》五卷</p>
<p>　　张烲《石经注文考异》四十卷</p>
<p>　　洪适《隶释》二十七卷</p>
<p>　　《隶续》二十一卷</p>
<p>　　史浩《童丱须知》三卷</p>
<p>　　朱熹《小学之书》四卷</p>
<p>　　又《四子》四卷</p>
<p>　　程端蒙《小学字训》一卷</p>
<p>　　吕祖谦《少仪外传》二卷</p>
<p>　　陈淳《北溪字义》二卷</p>
<p>　　娄机《班马字类》二卷</p>
<p>　　《汉隶字源》六卷</p>
<p>　　《广干禄字书》五卷</p>
<p>　　《古鼎法帖》五卷</p>
<p>　　杨师复《汉隶释文》二卷</p>
<p>　　马居易《汉隶分韵》七卷</p>
<p>　　翟伯寿《籀史》二卷</p>
<p>　　胡寅《注叙古千文》一卷</p>
<p>　　吕氏《叙古千文》一卷</p>
<p>　　《庆元嘉定古器图》六卷</p>
<p>　　僧妙华《互注集韵》二十五卷</p>
<p>　　罗点《清勤堂法帖》六卷</p>
<p>　　李从周《字通》一卷</p>
<p>　　辽僧行均《龙龛手鉴》四卷</p>
<p>　　黄伯思《法帖刊误》一卷</p>
<p>　　释元冲《五音韵镜》一卷</p>
<p>　　施宿《大观法帖总释》二卷</p>
<p>　　又《石鼓音》一卷</p>
<p>　　蔡氏《口诀》一卷（名亡）</p>
<p>　　《书录》一卷</p>
<p>　　《书隐法》一卷</p>
<p>　　《笔阵图》一卷</p>
<p>　　《西汉字类》一卷</p>
<p>　　《纂注礼部韵略》五卷</p>
<p>　　《翰林禁经》三卷</p>
<p>　　《临汝帖》三卷</p>
<p>　　《笔苑文词》一卷</p>
<p>　　《法帖字证》十卷</p>
<p>　　《正俗字》十卷</p>
<p>　　《书断例传》五卷</p>
<p>　　《洪韵海源》二卷</p>
<p>　　《互注尔雅贯类》一卷</p>
<p>　　《诸家小学总录》二卷</p>
<p>　　《集古系时》十卷</p>
<p>　　《蕃汉语》一卷</p>
<p>　　（并不知作者）</p>
<p>　　刘绍祐《字学摭要》二卷</p>
<p>　　洪迈《次李翰蒙求》三卷</p>
<p>　　集斋彭氏《小学进业广记》一部</p>
<p>　　王应麟《蒙训》四十四卷</p>
<p>　　又《小学绀珠》十卷</p>
<p>　　《小学讽咏》四卷</p>
<p>　　《补注急就篇》六卷</p>
<p>　　右小学类二百六部，一千五百七十二卷。（刘绍祐《字学摭要》以下不著录六部，六十九卷）</p>
<p>　　凡经类一千三百四部，一万三千六百八卷。</p>
</div>
</div>
<div class="bookvmiddle">
<a href="/guwen/bookv_8296.aspx">上一章</a>
<a href="/guwen/book_96.aspx" style="border:0px;line-height:27px; height:27px;">目录</a>
<a href="/guwen/bookv_8298.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
