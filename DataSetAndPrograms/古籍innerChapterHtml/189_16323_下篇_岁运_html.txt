
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
滴天髓阐微·下篇·岁运_古诗文网
</title>
<meta content="休囚系乎运，尤系乎岁，战冲视孰降，和好视孰切。【原注】日主譬如吾身，局中之神，譬之舟马引从之人，大运譬所到之地，故重地支，未尝无天干。太岁譬所遇之人，故重天干，未偿无地支。必先明一" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16323.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>下篇·岁运</b></span>
<a href="javascript:PlayBookv(16323)" style="margin-left:5px;"><img alt="" height="16" id="speakerimgBookv16323" src="/img/speaker.png" width="16"/></a>
<span id="bookvPlay16323" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%ba%ac%e5%9b%be">京图</a></p>
<div class="contson">
<p>　　休囚系乎运，尤系乎岁，战冲视孰降，和好视孰切。</p>
<p>　　【原注】日主譬如吾身，局中之神，譬之舟马引从之人，大运譬所到之地，故重地支，未尝无天干。太岁譬所遇之人，故重天干，未偿无地支。必先明一日主，配合七字，权其轻重，看喜行何运，忌行何运。如甲日以气机看春，以人心看仁，以物理看木，大率看气机而余在其中。遇庚辛申酉字面，如春而行之于秋，新伐其生生这机，又看喜与不喜，而行运生甲伐甲之地，何断其休咎也。太岁一至，休咎即显，于是详论战冲和好之势，而得胜负适从之机，则休咎了然在目。</p>
<p>　　【任氏曰】：</p>
<p>　　富贵虽定乎格局，穷通实系乎运途，所命好不好运也。日主如我之身，局中喜神用神是我所用之人，运途乃我所临之地，故以地支为重。要天干不背，相生相扶为美，故一运看十年切勿上下截看，不可使盖头截脚。如上下截看，不论盖头截脚，则吉凶不验矣。</p>
<p>　　如喜行木运，必要甲寅乙卯，次则甲辰、乙亥、壬寅、癸卯：喜行火运，必要丙午丁未，次则丙寅、丁卯、丙戌、丁巳；喜行土运，必要戊午、己未戊戌、己巳，次则戊辰己丑；喜行金运，必要庚申辛酉，次则戌申、己酉、庚辰、辛巳；喜行水运，必要壬子癸亥，次则壬申、癸酉、辛亥、庚子。宁使天干生地支，弗使地支生天干；天干生地支而荫厚，地支生天干而气泄。</p>
<p>　　何谓盖头？如喜木运而遇庚寅辛卯，喜火运而遇壬午癸巳，喜土运而遇甲戌、甲辰、乙丑、乙未，喜金运而遇丙申丁酉，喜水运而遇戊子己亥。何谓截脚？如喜木运而遇甲申、乙酉、乙丑、乙巳，喜火运而遇丙子、丁丑、丙申、丁酉、丁亥，喜土运而遇戊寅、乙卯、戊子、己酉、戊申，喜金运而遇庚午、辛亥、庚寅、辛卯、庚子，喜水运而遇壬寅、癸卯、壬午、癸未、壬辰、癸巳是也。</p>
<p>　　盖干头喜支，运以重支，财吉凶减半；截脚脚喜干，支不载干，则十年皆否。假如喜行木运，而遇庚寅辛卯，庚辛酉为凶运，而金绝寅卯，谓之无根，虽有十分之凶，而减其半。如原局天干有丙丁透露，得回制之能，又减共半，或再遇太岁逢丙丁，制其庚辛，则无凶矣。寅卯本为吉运，因盖头有庚辛之克，虽有十分之吉，亦减其半。如原局地支有早点酉之冲，不但无吉，而反凶矣。</p>
<p>　　又如喜木运，遇甲申乙酉，木绝于申酉，谓之不载，故甲乙之运不吉。如原局天干又透庚辛，或太岁干头遇庚辛，必凶无疑所以十年皆凶。如原局天干透壬登，或太岁干头逢壬登，能泄金生木，则和平无凶矣。故运逢吉不见其吉，运逢凶不见其凶者，缘盖头截脚之故也。</p>
<p>　　太岁管一年否泰，如所遇之人，故以天干为重，然地支不可不究，虽有与神之生克，不可与日主运途之冲战。最凶者天克地冲，岁运冲克，日主旺相虽凶无碍，日主凶必罹凶咎。日犯岁君，日主旺相无咎，日主休囚必凶；岁君犯日，亦同此论，故太峧宜和，不可与大运一端论也。如运逢木吉，负逢木反凶者皆战冲不和之故也。依此而推，则吉凶无有不验矣。</p>
<p>　　庚辰 丁亥 庚辰 丁丑</p>
<p>　　戊子 己丑 庚寅 辛卯 壬辰 癸巳</p>
<p>　　庚辰日地，生于亥天干丁火并透，辰亥皆藏甲乙，足以用火。初运戊子己丑，晦火生金，未遂所愿。庚运丙午年，庚坐寅支截脚，天干两丁，足可敌一庚，又逢丙午年，捷。搒下知县，寅运官资颇丰；辛卯截脚，局中丁火回克，仕至郡守；壬辰水生库根，笃壬申年，两丁皆伤，不禄。</p>
<p>　　乙未 戊子 庚辰 丁丑</p>
<p>　　丁亥 丙戌 乙酉 甲申 癸未 壬午</p>
<p>　　庚辰日无，生于子月，未土破子水，天干木火，皆得辰未之余气，足以用木生火。丙运入泮。癸酉年行乙运，癸合戊化火，酉是丁火长生，均以此年必中，殊不知乙酉截脚之木，非木也；实金也。癸酉年水逢金生，又在冬令，焉能合戊化火？必克丁火无疑酉中纯金，乃火之死地，陰火长生之说，俗传之谬也；恐今八月又建辛酉，局中木火皆伤，防生不测之灾。竟卒于省中。</p>
<p>　　戊子 乙卯 丙寅 丁酉</p>
<p>　　丙辰 丁巳 戊午 己未 庚申 辛酉</p>
<p>　　丙寅日元，生于卯月，木焱工旺，土金皆伤，水亦休囚。运丙辰丁巳，遗业消靡戊午己未燥土，不能生金泄火，经营亏空万金，逃出外方；交庚申辛酉运，竟获居奇之利，发财十余万。</p>
<p>　　丙申 癸巳 丙午 甲午</p>
<p>　　甲午 乙未 丙申 丁酉 戊戌 己亥</p>
<p>　　丙午日元，生于巳月午时，群比争财，逼干癸水。初运甲午刃劫猖狂，父母早亡；乙未助刃家业败尽；交丙申丁酉，贫乏不堪，交戊戌稍能立脚。</p>
<p>　　何为战？</p>
<p>　　【原注】如丙运庚年，谓之运伐岁。若日主喜庚，要丙降，得丙者吉，日主喜丙，则岁不降运，得戊己以和为妙。如庚坐寅午，丙之力量大，则岁运亦不得不降，降之亦保无祸。庚运丙年，谓之岁伐运，日主喜庚，得戊己以和丙者吉；日主喜丙，则运不降岁，又不可用戊己泄助庚。若庚坐寅午，丙之力量大，则运自降岁，亦保无患。</p>
<p>　　【任氏曰】：</p>
<p>　　战者克也。如丙运庚年，谓之运克岁，日主喜庚，要丙坐子辰，庚坐申辰，又局中得戊己泄丙，得壬癸克丙则吉；如丙坐午寅，局中又无水土制化，必凶。如庚运丙午，调之岁克运，日主喜庚则凶，喜丙则吉，喜庚者要庚坐申辰，丙坐子辰，又局中逢水土制化者吉，反此必凶，喜丙者依此而推。</p>
<p>　　辛卯 甲午 丙辰 庚寅</p>
<p>　　癸巳 壬辰 辛卯 庚寅 己丑 戊子</p>
<p>　　丙火生于午月，旺刃当权，支全寅，卯，辰，土从木类，庚辛两不通根，初交癸巳壬辰，金逢生助，家业铙裕，其乐自如；辛卯金截脚，刑丧破耗，家业十败八九。庚运丙寅年克妻，庚坐寅支截脚，丙寅岁克运，又庚绝丙生，局中无制化之神，于甲午月木从火势，凶祸连绵，得疾而亡。</p>
<p>　　辛卯 甲午 乙卯 乙酉</p>
<p>　　癸巳 壬辰 辛卯 庚寅 己丑 戊子</p>
<p>　　乙木生于午月，卯酉紧冲日禄，月干甲木临绝，五行无水，夏火当权泄气，伤官用劫，所忌者金。初运壬辰癸巳，印透生扶，平顺之境；辛卯运，惟辛酉年冲去卯木，刑丧克破，至庚运丙寅年，所忌者金，而丙火克去之，局中无土水泄制丙火，又火逢生，金坐绝，入泮，得舒眉曲也。</p>
<p>　　何为冲？</p>
<p>　　【原注】如子运午年，谓之运冲岁，日主喜子，则要助子，又得年之干头，遇制午之神，或午之党多，干头遇戊甲字者必凶。如午运子年，谓之岁冲运，日主喜午，而子之党多，干头助子者必凶；日主喜子，而午之党少，干头助子者必吉，若午重子轻，则不降，亦无咎。</p>
<p>　　【任氏曰】：</p>
<p>　　冲者破也，如子运午年，谓之运冲岁。日主喜子，要干头逢庚壬，午之干头逢甲丙，亦无咎；如子之干头遇丙戊，午之干头遇庚壬，亦有咎。日主喜午，子之干头逢甲戊，午之干头遇甲丙，则吉；如子之干头遇庚壬，午之干头逢丙戊，子之干头遇甲丙，则吉；如午之干头遇丙戊，子之干头遇庚壬，必凶。余可类推。</p>
<p>　　何为和？</p>
<p>　　【原注】如乙运庚年，庚运乙年则和，日主喜金则吉，日主喜木则不吉，子运丑年，丑运子年，日主喜土则吉，喜水则不吉。</p>
<p>　　【任氏曰】：</p>
<p>　　和者合也。如乙运庚年，庚运乙年，合而能化，喜金则吉，合而不会，反为羁绊，不顾日主之喜我，则不吉矣。喜庚亦然，所以喜庚者必要木金得地，乙木无根，则合化为美矣，若子丑之合，不化亦是克水，喜水者必不吉也。</p>
<p>　　何为好？</p>
<p>　　【原注】如庚运辛年，辛运庚年，申运酉年，酉运申年，则好。日主喜陽，则庚与申为好，喜陰，则辛与酉为好，凡此皆宜类推。</p>
<p>　　【任氏曰】：</p>
<p>　　好者，类相同也。如庚运申年，辛运酉年，是为真好，乃支之禄旺，自我本气归垣，如家室之可住，如庚运辛年，辛运庚年，乃天干之助，如朋友之帮扶，究竟不甚关切，必先要旺运通根，自然依附为好。如运无根气，其见势衰而无依附之情，非为好也。</p>
</div>
</div>
<div class="bookvmiddle">
<a href="/guwen/bookv_16322.aspx">上一章</a>
<a href="/guwen/book_189.aspx" style="border:0px;line-height:27px; height:27px;">目录</a>
<a href="/guwen/bookv_16324.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
