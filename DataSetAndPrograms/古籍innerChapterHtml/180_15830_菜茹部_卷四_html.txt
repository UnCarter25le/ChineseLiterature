
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·菜茹部·卷四_古诗文网
</title>
<meta content="○瓠《诗·硕人》曰：齿如瓠犀。(犀，瓠中瓣也。)又曰：八月断壶。(壶，瓠也。)又曰：匏有苦叶，济有深涉。(匏谓之瓠。瓠叶苦，不可食。)陆机《毛诗疏义》曰：匏有苦叶，匏，瓠" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15830.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>菜茹部·卷四</b></span>
<a href="javascript:PlayBookv(15830)" style="margin-left:5px;"><img alt="" height="16" id="speakerimgBookv15830" src="/img/speaker.png" width="16"/></a>
<span id="bookvPlay15830" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○瓠</p>
<p>　　《诗·硕人》曰：齿如瓠犀。(犀，瓠中瓣也。)</p>
<p>　　又曰：八月断壶。(壶，瓠也。)</p>
<p>　　又曰：匏有苦叶，济有深涉。(匏谓之瓠。瓠叶苦，不可食。)</p>
<p>　　陆机《毛诗疏义》曰：匏有苦叶，匏，瓠也。叶小，可为羹，扬州人恒食。至八月，叶即苦，故曰苦叶。</p>
<p>　　《论语》曰：吾岂匏瓜也哉，焉能系而不食！</p>
<p>　　《尔雅》曰：瓠犀，瓣。(瓠中瓣也。《诗》曰：齿如瓠犀。)</p>
<p>　　《魏略》曰：高辛氏有老妇人，居王宫，得耳疾。医为挑之，得物，大如茧。盛以瓠，复以盘，化为犬，五色，因名盘瓠。</p>
<p>　　《晋书》曰：杜预病癭，吴人惮其智计，以瓠系狗之颈，每大树有癭，则斩使白，乃题曰："杜预颈"。及城平，尽捕杀之。</p>
<p>　　又曰：祖逖在河南，百姓感悦。常置酒大会耆老，坐中流涕，曰："吾等老矣，更得父母，死将何恨！"乃歌曰："幸哉遗黎免俘虏，三辰既朗遇慈父，玄酒忘劳甘瓠脯，何以咏思歌且舞！"其得人心如此。</p>
<p>　　《宋书》曰：徐文伯曾祖熙，好黄老，隐于秦望山。有过客求饮，留一瓠瓢与之，曰："君子孙宜以道术救世，当得二千石。"熙开之，乃《扁鹊医经》一卷。</p>
<p>　　《齐书》曰：卞彬性好饮酒，瓠壶瓢勺，杭皮为肴。着皂冠，十二年不改易。以大瓠为笼，什物多诸诡异。自号狈觑居。</p>
<p>　　《后周书》曰：强练师，不知何许人。所至之处，人皆敬而信之。晋公护未诛之前，曾手持一大瓠，到护第门外，抵而破之，乃大言曰："瓠破子苦！"未几，而护诛，诸子并伏法。</p>
<p>　　《管子》曰：一年之计，莫若树穀；十年之计，莫若树木；终身之计，莫若树人。瓜瓠荤菜不备，国之贫也。</p>
<p>　　《庄子》曰：惠子曰："魏王贻我大瓠掷曛，我树之而成，实五石。以盛水浆，其坚不能自举。剖之以为瓢，则廓落无所容。非不大也，吾为其无用，剖之！"庄子曰："夫子固拙于用大也。"</p>
<p>　　《国语》曰：诸侯伐秦，及泾莫济。叔向见叔孙穆子，穆子曰："豹之业，乃'匏有苦叶'矣，不知其他。"叔向退，召舟虞与司马曰："夫苦匏不材於人，共济而已。"是行，鲁人与莒人先济。</p>
<p>　　《新序》曰：魏文侯见箕季，墙坏不筑，问其故，曰："不时也！"又进瓠羹。文侯曰："墙坏不筑。教我无夺民农功；饴我瓠羹，教我无多敛百姓。"</p>
<p>　　王充《论衡》曰：干将之刃未磨，瓜瓠不能伤。</p>
<p>　　又曰：妇人疏孕者子活，乳数者子死。譬苦瓠，华多实少也。</p>
<p>　　《风俗通》曰：烧穰杀瓠。俗说家人烧黍穰，则使田中瓠枯死也。</p>
<p>　　《水经》曰：今豫州汝南郡城西北，汝水左出，西北流，又屈而东转，又西南会汝，形若垂瓠，耆老云："城取名焉。"</p>
<p>　　《太康地志》曰：朱崖儋耳无水，惟种大瓠，藤断，其汁用之亦足。</p>
<p>　　《岭南异物志》曰：儋崖种瓠，成实，率皆石馀。</p>
<p>　　○壶卢</p>
<p>　　《蜀志》曰：张裔，字君嗣，如瓠壶，外泽而内粗。</p>
<p>　　《三国典略》曰：齐武成帝皇后胡氏，安定人，魏中书令、兖州刺史延之女也。母卢氏，怀孕延之初，有胡僧来，诣门曰："杆宅瓠卢中有月！"</p>
<p>　　崔豹《古今注》曰：匏，壶卢也。壶卢，瓠之无柄者。匏有柄者，悬匏。可作笙，曲沃者尤善。秋乃可用，则漆其里。</p>
<p>　　又曰：瓢，瓠也。其总曰匏，瓠其别名。</p>
<p>　　《世说》曰：陆士衡初入洛，谘张公所宜，曰："诣刘道贞，是其一。"既往，刘尚哀制中，性嗜酒，礼毕，初无他言，惟问："东吴有长柄壶芦，卿得种来否？"陆兄弟殊失望，乃甚悔去。</p>
<p>　　《广五行记》曰：西域夷国有石骆驼，腹下出水。以金铁器取，便即漏下；惟匏卢盛之则不漏。饮之，令人体滑香净。其国神秘，不可数遇。</p>
<p>　　《岭表录异》曰：葫卢笙：交趾人多取无柄之瓠，割而为笙，上安十三簧。吹之音韵清响，雅合律吕。</p>
<p>　　○蓼</p>
<p>　　《尔雅》曰：蔷，虞蓼。(虞蓼，泽蓼也。)</p>
<p>　　《诗》曰：闵予小子，未堪家多难，予又集于蓼。(言辛苦也。)</p>
<p>　　《礼》曰：脍，秋用蓼。鹑羹、鸡羹、鴽酿之蓼。(酿谓切杂之也。)</p>
<p>　　《吴越春秋》曰：越王欲复怨，非一旦也。苦思勤心，夜以接日，卧则以蓼。</p>
<p>　　《刘向别传》曰：尹都尉书有《种蓼》篇。</p>
<p>　　《魏子》曰：君以臣为本，以民为根。犹室与柱梁相持也，梁不强则上下俱亡。故蓼虫，在蓼则生，在芥则死，非蓼仁而芥贼也，本不可失也。</p>
<p>　　任昉《述异记》曰：长沙定王故宫，有蓼园，云定王故园也。菜之辛者，谓之蓼。</p>
<p>　　《吴氏本草》曰：蓼实一名野蓼，一名泽蓼。</p>
<p>　　○葵</p>
<p>　　《广雅》曰：蘬，(丘轨切。)葵也。</p>
<p>　　《诗》曰：七月烹葵及菽。</p>
<p>　　《尔雅》曰：莃，(音希。)菟葵。(似葵而小叶，状如藜，有毛，汋啖之滑。)菺，(音肩。)戎葵。(今蜀葵也，似葵，华如木槿华。)荍，(音翘。)蚍。(音毗)阜(房尤切，今荆葵也，似葵，紫色也。)</p>
<p>　　《韩诗外传》曰：鲁监门女，相从绩，中夜而泣。其偶问其故，曰："宋司马得罪于宋，出于鲁，马佚，食吾园葵，是岁，吾园亡一半。越攻吴，诸侯畏其威，鲁往献女，吾姊预焉。兄往视之，道畏而死。由此观之，祸福相及也！"</p>
<p>　　陆机《毛诗疏义》曰：荍，(音翘。)一名比不，一名楚葵，似芜菁，英华紫绿色，可食，微苦也。</p>
<p>　　《左传》曰：齐庆克通于声孟子，鲍牵见之，告国武子。武子召庆克，谓之夫人，诉之，乃刖鲍牵。仲尼曰："鲍庄子掷昵，不如葵，葵犹能卫其足。"(葵倾叶向日，以蔽其根也。)</p>
<p>　　《史记》曰：公仪休为鲁相，食茹而美，拔去园葵也。</p>
<p>　　《晋书》曰：江统上太子书曰："今西园卖葵菜、蓝子、鸡面之属，亏败国体，贬损政令。</p>
<p>　　《北齐书》曰：王攸，字子深，少孤独。种葵三亩，数被人盗之。王攸密令人书葵叶下，明日市中看之，遂得偷者。</p>
<p>　　《管子》曰：桓公北伐山戎，出冬葵，布之天下。桓公忧北郭民贫，管子请禁，去市三百步者，不得树葵菜。此则空有以相给。</p>
<p>　　《淮南子》曰：圣人之于道，犹葵之与日，虽不能与终始，其乡之诚也。(乡，仰；诚，实也。)</p>
<p>　　缪袭《祭仪》曰：夏祠，和羹芼以葵。</p>
<p>　　《列仙传》曰：丁次都，不知何许人也，为辽东丁氏作人。丁氏常使买葵，冬得生葵。问："冬何得有葵？"云："赣日南买来。"</p>
<p>　　《列女传》曰：鲁漆室有女，过时未適人，倚柱而叹。邻妇谓曰："何悲也？欲嫁乎？"女曰："吾忧鲁君老，而太子少也。"妇曰："杆鲁大夫忧焉。"女曰："昔有晋客，舍吾家，系马于园。马佚，践吾园葵，使吾终岁不厌葵味。邻挪导亡，借吾兄追，雾出以求，溺流而死，使吾终身无兄。吾闻河润九里，渐洳三百步。今鲁国微弱，乱将及人！"三年，鲁果乱。</p>
<p>　　《师旷占》曰：黄帝问师旷，曰："欲知牛马贵贱，秋葵下，小葵生，牛马贵；大葵不虫，牛马贱。</p>
<p>　　《博物志》曰：陈葵子，微火炒，令爆咤，散着熟地中，遍踏，朝种暮生，远不过宿。陈葵子，秋种复盖，令经冬不世，至春有子，是也。</p>
<p>　　潘岳《闲居赋》曰：绿葵含露，白薤负霜。</p>
<p>　　鲍明远《葵赋》曰：别有鸭脚、豚耳。(言葵似之。)</p>
<p>　　《古歌辞》曰：彩葵莫伤根，伤根葵不生。结交莫羞贫，羞贫交不成。</p>
<p>　　○芜菁</p>
<p>　　《尔雅》曰：须，葑苁(音总)也。(须，未闻。江东呼芜菁为菘，菘、须音相近故也。须即芜菁也。)</p>
<p>　　《尚书》曰：荆州，厥贡苞，匦菁茅。(菁以为菹也。)</p>
<p>　　《诗》曰：彩葑彩菲，尾馛下体。(葑，蕦也。菲，芴也。下体，根茎也。《笺》云：茏，蔓菁，与葍之类皆上下可食。然其根有美时，有恶时。)</p>
<p>　　又曰：爰彩葑矣，沫之东矣。(葑，蔓菁也。)</p>
<p>　　又曰：《彩苓》，好听谗也。彩葑彩葑，首阳之东。人之为言，苟亦无从！(葑，菜也。)</p>
<p>　　陆机《毛诗疏义》曰：彩葑，芜菁也，郭云今崧菜也。可食，少味。</p>
<p>　　《东观汉记》曰：桓帝永兴二年，诏司隶：蝗水为灾，五穀不登，令所伤郡国，皆种芜菁，以助民食。</p>
<p>　　《吴历》曰：刘备归曹公，曹公使亲近觇视，诸将有宾客酒食者，辄因事害之。备时闭门，将人种芜菁。公使人窥门即去，备谓张飞曰："吾岂种菜者乎？曹公必有疑意，不可复留！"其夜轻马而去。</p>
<p>　　《吴录》曰：陆逊、诸葛瑾攻襄阳，逊遣亲人韩扁抄掠。瑾闻之，欲急去。逊方催人种荳崧，与诸将围棋，以示闲暇。</p>
<p>　　《齐书》曰：武陵王晔，性清简。尚书令王俭诣晔，留俭设食，盘中崧菜鲍鱼而已。俭重其真率，为饱食尽欢而去。</p>
<p>　　又曰：周颙，清贫寡欲，终日蔬食。虽有妻子，独处山舍。甚机辨。文惠太子问颙："菜食何味最胜？"颙曰："春初早韭，秋末晚菘。"</p>
<p>　　《梁书》曰：范玄琰家贫，惟以园蔬为业。常出行，见人盗其菘，玄琰遽退走。母问其故，乃以实答。问盗者为谁，答曰："向所以退，畏其愧耻。今启其名，愿椿泄也。"於是母子秘之。或有涉沟盗其笋者，玄琰因伐木为桥以渡之。自是盗大惭，一乡无复草窃。</p>
<p>　　《北史》曰：孟信为赵郡太守，政尚宽和，权豪无犯。山中老人曾以豚酒馈之，信和颜接引，殷勤劳问，乃自出酒，以铁铛温之，素木盘盛芜菁菹而已。</p>
<p>　　《吕氏春秋》曰：菜之美者，具区之菁，浸渊之草，名曰土英。</p>
<p>　　《荆楚岁时记》曰：仲冬，是月也，菜结霜。芜菁、葵等杂菜乾之，并为咸菹。有得其和者，并作金钗色。今南人作咸菹，以糯米熬捣为末，并研胡麻汁和酿之，石笮(音责。)令熟。菹既甜脆，汁亦酸美。呼其茎为金钗股，醒酒所宜也。</p>
<p>　　《急就篇》曰：老菁蘘荷冬日藏。(并藏蓄之，以御冬也。)</p>
</div>
</div>
<div class="bookvmiddle">
<a href="/guwen/bookv_15829.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15831.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
