
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·木部·卷八_古诗文网
</title>
<meta content="○楛《尚书·禹贡》曰：荆州，厥贡惟箘、簵、楛。(注曰：楛中矢幹。皆出云梦之泽也。)《毛诗·旱麓》曰：瞻彼旱麓，(山足也。)榛楛济济。陆机《毛诗疏义》曰：榛楛，似" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15810.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>木部·卷八</b></span>
<a href="javascript:PlayBookv(15810)" style="margin-left:5px;"><img alt="" height="16" id="speakerimgBookv15810" src="/img/speaker.png" width="16"/></a>
<span id="bookvPlay15810" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○楛</p>
<p>　　《尚书·禹贡》曰：荆州，厥贡惟箘、簵、楛。(注曰：楛中矢幹。皆出云梦之泽也。)</p>
<p>　　《毛诗·旱麓》曰：瞻彼旱麓，(山足也。)榛楛济济。</p>
<p>　　陆机《毛诗疏义》曰：榛楛，似荆而赤，叶似蓍。上党人篾以为牛莒箱器，又屈以为钗。故上党调问妇人："欲买赭不？"曰："灶中自有黄土。""买钗不？"曰："山中自有楛。"</p>
<p>　　又《文赋》曰：彼榛楛之勿剪，亦蒙荣於集翠。</p>
<p>　　○灵寿</p>
<p>　　《汉书·孔光传》曰：赐太师灵寿杖。(孟康曰：扶老杖也。服虔曰：灵寿，木名也，似竹，有节，长不过八九尺。)</p>
<p>　　《山海经》曰：广都之野，灵寿实华。</p>
<p>　　○樗</p>
<p>　　《尔雅》曰：栲，山樗。(栲似樗，色小白，生山中。亦类漆树。)</p>
<p>　　《毛诗·我行其野》曰：我行其野，蔽芾期轘。(恶木也。)</p>
<p>　　陆机《毛诗疏义》曰："蔽芾期轘"，樗树及皮皆似漆，青色，其叶臭。</p>
<p>　　《庄子》曰：惠子曰："吾有大树，人谓之樗。蒲熬拥肿，不中绳墨；小枝拳曲，不中规矩。立之途，匠者不顾。今子之言，大而无用，众所同去。"织子曰："何不树於无何有之乡、广莫之野，逍遥乎寝卧其下。"</p>
<p>　　《风俗通》曰：嘉平中，有两樗一兽长丈馀，作人状，头目宛然。</p>
<p>　　《河洛记》曰：洛阳北山，谓之邙山，其上无大树。大业都城之北岭，上有古樗树，不知其来，早晚婆娑，周回四五亩，已来在伊阙正南相当。越挂鬷将建都城之日，据此树以为南北定准，嫌樗木名恶，号曰婆娑罗树矣。</p>
<p>　　○荆</p>
<p>　　《春秋运斗枢》曰：玉衡星散为荆。</p>
<p>　　《广雅》曰：楚，荆也。牡荆，蔓荆也。</p>
<p>　　《广志》曰：赤茎大实者名曰牡荆，又有山荆。</p>
<p>　　《毛诗·汉广》曰：翘翘错薪，言刈其楚。(楚，荆也。)</p>
<p>　　又《绸缪》曰：绸缪束楚，三星在户。</p>
<p>　　《左传·昭公》曰：伍举入郑，声子将如晋，遇之於郑郊。班荆相与食，而言复故。(班，布也。布荆坐地，共议之。)</p>
<p>　　《史记》曰：廉颇肉袒负荆，因宾客至蔺相如门谢罪，卒与为刎颈之交。</p>
<p>　　《汉书》曰：淮南王安谋反，伍被谏曰："昔子胥谏吴王云：'臣今见麋鹿游姑苏之台。'臣今亦将见宫中生荆棘，露沾衣也！"</p>
<p>　　《东观汉记》曰：尹勤治《韩诗》，身牧豕，事亲至孝，无有交游，门生荆棘。</p>
<p>　　《后汉书》曰：鲍永为鲁郡太守时，董宪别师彭丰、虞休、皮常等各千馀人称将军，不肯下。顷之，孔子阙里无故荆荚菰除，从讲堂至于里门。永异之，谓府丞及鲁令曰："方今危急，而阙里自开，斯岂夫子欲令太守行礼，助吾诛无道耶："乃会人众，修乡射之礼，请丰等共会观视，欲因此擒之。丰等亦欲图永，乃持牛酒劳飨，而潜胁跌器。永觉之，手格杀丰等，擒破党与。帝嘉其略，封为关内侯。</p>
<p>　　《晋书》曰：索靖拜酒泉太守，惠帝即位，赐爵关内侯。有先识远量，知天下将乱，指洛阳宫门铜驼，叹曰："会见汝在荆棘中耳！"</p>
<p>　　《老子》曰：师之所处，荆棘生焉。</p>
<p>　　周景式《孝子传》曰：古有兄弟，忽欲分异。出门见三荆同株，接叶连阴。叹曰："木犹欣然聚，况我而殊哉？"遂还，为雍和。(一曰田真兄弟。)</p>
<p>　　《神仙传》曰：吴有徐随，居丹徒。左慈过随，门下有宿客，车六七乘，欺慈曰："徐公不在。"慈去，客皆见牛在杨树杪，车毂中皆生荆木，长一二丈。客俱，入报随，随曰："杆左公。"遣追之。客逐慈，叩首谢。客还，见牛在故地，无荆木也。</p>
<p>　　顾徽《广州记》曰：抚纳县出金荆。</p>
<p>　　《礼弓矢图》曰：楚焞(土敦反。)以荆为之，燃以灼正。以荆者，凡木心圆，荆心方也。</p>
<p>　　《地理志》曰：荆楚本多材，因名地焉。</p>
<p>　　《广州记》曰：白荆堪为履，紫荆堪为床。</p>
<p>　　《淮南万毕术》曰：南山牡荆，指础自愈。节不相当，有月晕时克之。</p>
<p>　　杜实《大业拾遗录》曰：五年，南方置北景、林邑、海阴三郡。北景在林邑南大海中，与海阴接境。其地东西一千馀里，南北三百馀里，海水四绝，北去大岸三百馀里。或云：马岳挲柱尚存。地暑热，多大林木，高者数百寻。有金荆生於高山峻阜，大者十围，盘屈瘤蹙，文如美锦，色艳於真金。中夏时，有於海际得之。工人数用，甚精妙，贵於沉檀。</p>
<p>　　○棘</p>
<p>　　《毛诗·湛露》曰：湛湛露斯，在彼杞棘。</p>
<p>　　又《黄鸟》曰：交交黄鸟，止于棘。</p>
<p>　　又《墓门》曰：墓门有棘，斧以斯之。</p>
<p>　　《周书》曰：太姒梦见商之庭生棘。</p>
<p>　　《周礼·秋官上》曰：朝士，掌建邦外朝之法：左九棘，孤卿大夫位焉；右九棘，公侯伯子男位焉。(郑玄曰：树棘以为位者，取其赤心而外刺，像以赤心三刺也。)</p>
<p>　　《左传·昭公》曰：竖牛奔齐，孟仲之子杀之，投其首於宁风之棘上。</p>
<p>　　《春秋玄命苞》曰：树棘听讼其下者，棘赤心有刺，言治人者原心，不失其赤实也。</p>
<p>　　《后汉书》曰：冯异朝京师，引见，帝谓公卿曰："是我起兵时主簿也，为吾被荆棘，定关中。"</p>
<p>　　又曰：仇览，字季智，一名香，陈留考城人也。时考城令河内王涣，政尚严猛，闻览以德化人，署为主簿。后涣谢遣曰："枳棘非鸾凤所栖，百里岂大贤之路？今日太学曳长裾，飞名誉，皆主簿后耳！"以一月俸为资，勉卒景行。</p>
<p>　　《晋书》曰：刘琨至并州，荆棘成林，豺狼满道。琨剪除荆棘，收葬枯骸，造府朝，建市狱。寇盗时来掩袭，常以城门为战场，百姓负盾以耕，属鞬而耨。琨抚循劳来，甚得物情。</p>
<p>　　又曰：祖逖在河南，公私丰赡，士马日滋。方当摧锋越河，扫清冀、朔。会朝廷将遣戴若思为都督，逖以若思是吴人，虽有才望，无弘致远识；且已剪荆棘，收河南地，而若思雍容一旦来统之，意甚怏怏。</p>
<p>　　又曰：石季龙大飨群臣於大武殿，佛图澄曰："殿乎殿乎，荚萦成林，将坏人衣！"龙殿右有棘生。(冉闵小字棘奴，时龙养为己子。)</p>
<p>　　又曰：崔洪清厉骨鲠，为尚书左丞。时人为之语曰："冈生棘刺，来自博陵。在南为鹞，在北为鹰。"</p>
<p>　　又曰：顾恺之画邻女像，以棘针钉之。</p>
<p>　　又曰：姚苌败符登师於渥源，尽俘其众。乃握符坚尸鞭挞，荐之以棘，坎土而埋之。</p>
<p>　　《宋书》曰：袁淑上太祖书曰："所谓栖鸟於烈火之上，养鱼於丛棘掷晷。"</p>
<p>　　《北齐书》曰：世祖为后主择师傅，赵彦深进马敬德入为侍讲。其妻梦猛兽剿愦向之，敬德走超丛棘，妻伏地不敢动。敬德占之，曰："吾当得大官。超棘，过九卿也；尔伏地，夫人也。"</p>
<p>　　《隋书》曰：流求国居海岛掷晷，土人所居，曰波罗檀洞。堑栅三重，环以流水，树棘为藩。</p>
<p>　　《韩子》曰：宋人为燕王以棘刺之端投毋猴者，使王必三月齐而后观之。右御治工谓王曰："臣闻人主无十日不燕，今王不能久齐，故以三月为期也；棘刺至小，安可削乎？王必察之！"王囚而问之，果无有，乃杀之。冶人谓王曰："士有虚名，多棘刺之说也。"</p>
<p>　　《吕氏春秋》曰：枣，棘之有也；裘，狐之有也。食棘之枣，裘狐之皮，先王固用非其有而己有之，汤、武一日而尽有夏、商之地。</p>
<p>　　《秦子》曰：逾枳棘之篱，则有挂柱之患；登椒桂之圃，则有荣华之芳。</p>
<p>　　《陈留耆旧传》曰：魏尚被系诏狱，有雀集狱棘上。尚占曰："夫棘树者，中心赤，外有刺，像我，言有刺而赤心掷炅诚。"</p>
<p>　　李常《药录》曰：棘心实是枣针，世人用门冬苗代之，非其真也。</p>
<p>　　《广五行记》曰：隋文帝开皇末年，代州人姓王，仕为骠骑将军，性好畋猎，所杀无数。有五男，无女。后有一女子，端正若画，见者皆奇之，父母特加锺爱，乡里争为作好衣而与之。女年七岁，一旦失之。初疑邻里戏藏之，寻访终不见者。诸兄远觅，去家三十馀里，於棘中见之。欲就抱取，惊走，马追不及。兄弟以十馀骑围之，而口中惟作兔声。抱归家，不能言，身体尽棘所伤。母为挑之，得刺盈掬，不食而死。</p>
<p>　　《唐新语》曰：吕太一为户部员外郎。户部与吏部邻司，吏部移牒，令墙宇悉立棘，以防令史交通。太一牒报曰："眷彼吏部，铨综之司，当须简要清通，何必坚篱插棘？"省中赏其俊拔。</p>
<p>　　《楚辞》曰：甘棠枯於丰草兮，藜棘树於中庭。</p>
<p>　　○君子</p>
<p>　　《晋宫阁名》曰：华林园，君子树三株。</p>
<p>　　《广志》曰：君子树，似柽松，曹爽树之於庭。</p>
<p>　　○长生</p>
<p>　　《洛阳记》曰：明光殿前，有长生木树二株。</p>
<p>　　《邺中记》曰：金华殿后，有石虎皇后洛室，种双长生树，世谓之西王母长生树。</p>
<p>　　○万年</p>
<p>　　《晋宫阁名》曰：华林园，有万年树十四株。</p>
<p>　　谢玄晖诗曰：风动万年枝。</p>
<p>　　○黄蘖</p>
<p>　　《说文》曰：蘖，黄木也。</p>
<p>　　《永嘉郡记》曰：青田出枯杨，所经山路左侧，木则黄蘖为林，草使黄连复地。土人往伐黄蘖者，皆有酒食祷祠。祷祀若有违失，山神意二，药辄化为异物，不可复得。</p>
<p>　　《淮南万毕术》曰：蘖令面悦。(取蘖叶三寸、土瓜三枚、大枣七枚，膏和途面，不过四五日，立悦矣。先以汤洗面，乃傅药。)</p>
<p>　　《抱朴子》曰：黄蘖、芝草者，千岁黄蘖根下，有如三斛器，去本株三丈，细根相连，大如缕。末服之，尽一丈，则地仙。</p>
<p>　　○支子</p>
<p>　　《汉书·货殖传》曰：卮茜千石，亦比千乘之家。</p>
<p>　　《地镜图》曰：望气，见人家黄气者，支子树也。</p>
<p>　　《晋令》曰：诸官有秩支子，守护者置吏一人。</p>
<p>　　《晋宫阁名》曰：华林园，支子五株。</p>
<p>　　《游名山志》曰：楼石山，多支子也。</p>
<p>　　《本草经》曰：支子，一名木丹，叶两头尖，如樗蒲形，剥其子，如茧而黄赤。</p>
<p>　　葛洪《治霍乱转筋方》曰：烧支子二枚，末服之，立愈。</p>
<p>　　○无患</p>
<p>　　《纂文》曰：伍录，木名也。一名曰糅(女收反。)娄，实可去垢。</p>
<p>　　崔豹《古今注》曰：程雅问："栌木名曰：'伍录'，何也？"答曰："昔有神巫曰毦，(音饵。)能以符劾百鬼，得鬼则以此木为棒，棒杀之。世人相传，此木为众鬼所畏，竞取此木为器，以厌却邪魅，故号曰伍录。"</p>
<p>　　卞敬宗《伍录枕赞》曰：爰兹素朴，名为吉始。匠人斯制，以献君子。</p>
<p>　　○栟榈</p>
<p>　　《广雅》曰：栟(音并)榈，棕也。</p>
<p>　　《吴志》曰：孙权讨黄祖，祖横两蒙冲保守沔口，以栟榈大绁系石为钉。</p>
<p>　　《齐书》曰：高帝讨晋安王，时朝廷器甲皆充南讨，帝军容寡阙。乃编棕皮为马具，母折竹为寄生，夜举火进军。贼望见恐惧，未战而走。</p>
<p>　　《梁书》曰：张孝秀，性通率，不好浮华。常冠谷皮巾，蹑蒲履，手执栟榈皮麈尾，服寒食散，盛冬卧於石上。</p>
<p>　　《唐书》曰：诃陵国在南方海中洲上，竖木为城，作大屋重阁，以棕榈皮复之，王坐其中。</p>
<p>　　《山海经》曰：翠之山，其木多棕。(棕树无枝，高二丈许，叶大而圆，枝生杪头，尖实，皮相被，一行皮者为一节。可以为索。)</p>
<p>　　《广志》曰：棕，一名栟榈，叶似车轮，乃在树颠下。下有皮缠之，附地起，顿慨一彩，转复上生。</p>
<p>　　《说文》曰：棕，一名蒲葵。</p>
<p>　　《吴录·地理志》曰：武陵临沅县，多栟榈木，生山中。</p>
<p>　　《晋令》曰：夷，其民守护棕皮者，一身不输之。</p>
</div>
</div>
<div class="bookvmiddle">
<a href="/guwen/bookv_15809.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15811.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
