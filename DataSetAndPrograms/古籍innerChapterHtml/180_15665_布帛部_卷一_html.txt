
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·布帛部·卷一_古诗文网
</title>
<meta content="○丝《尚书·禹贡》曰：济、河惟兖州，厥贡漆、丝。海、岱惟青州，厥篚檿、丝。(檿，桑，丝中琴瑟弦。)《周礼·天官下·典丝》曰：典丝，掌丝入，而辨其物，以" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15665.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>布帛部·卷一</b></span>
<a href="javascript:PlayBookv(15665)" style="margin-left:5px;"><img alt="" height="16" id="speakerimgBookv15665" src="/img/speaker.png" width="16"/></a>
<span id="bookvPlay15665" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○丝</p>
<p>　　《尚书·禹贡》曰：济、河惟兖州，厥贡漆、丝。海、岱惟青州，厥篚檿、丝。(檿，桑，丝中琴瑟弦。)</p>
<p>　　《周礼·天官下·典丝》曰：典丝，掌丝入，而辨其物，以其贾揭之。掌其藏与其出，以待兴功之时。颁丝于外内，皆以物受之。凡上之赐予，亦如之。</p>
<p>　　又《冬官·考工记》曰：〈巾荒〉氏，湅丝，以涚水沤其丝，七日，去地尺暴之。(故书"涚"作"湄"。郑司农云：湄水，温水也。玄谓：涚水，以灰所湅水也。沤，渐也。楚人曰沤，齐人曰涹。)昼暴诸日，夜宿诸井，七日七夜，是谓水湅。</p>
<p>　　《礼记·月令》曰：季春之月，蚕事既登，分茧称丝。</p>
<p>　　又《内则》曰：子能言，教男"惟"女"俞"，男鞶革，女鞶丝。"(鞶，小囊也，男用韦，女用缯，有饰缘也。)</p>
<p>　　又曰：王言如丝，其出如纶。</p>
<p>　　又《少义》曰：国家靡币，则君子不履丝屦。(币，赋税亟也。)</p>
<p>　　《左传·隐公》曰：公问於众仲，曰："卫州吁其济乎？"对曰："臣闻以德和民，不闻以乱。以乱，犹治丝而棼之也。(丝见棼缊，益所以乱。)</p>
<p>　　《春秋考异邮》曰：四月，蚕饵丝。</p>
<p>　　《毛诗·鹊巢·羔羊》曰：羔羊之皮，素丝五紽。羔羊之革，素丝五緎。羔羊之缝，素丝五总。</p>
<p>　　又《鹊巢·何彼秾矣》曰：其钓惟何？惟丝伊缗。</p>
<p>　　又《邶·柏舟·绿衣》曰：绿兮丝兮，女所治兮。</p>
<p>　　又《鄘·伯舟·干旄》曰：孑孑干旄，在浚之郊。素丝纰之，良马四之。</p>
<p>　　又《淇澳·氓》曰：氓之蚩蚩，抱布贸丝。匪来贸丝，来即我谋。</p>
<p>　　又曰：淑人君子，其带伊丝，其弁伊骐。</p>
<p>　　又《丝衣》曰：丝衣其紑，(芳浮反，)载弁俅俅。(丝衣，祭服也。俅，音求。)</p>
<p>　　又曰：虽有丝麻，无弃菅蒯。</p>
<p>　　谢承《后汉书》曰：丹阳方储为郎中。章帝使文郎居左，武郎居右。储正住中，曰："臣文武兼备，在所施用。"上嘉其才，以繁乱丝付储，使理。储拔佩刀三断之，对曰："反经任势，临事宜然！"</p>
<p>　　袁宏《汉记》曰：《郭泰传》：童子魏照求入其房，供给洒扫。泰曰："当精义讲书，何来相近？"照曰："经师易获，人师难遭。欲以素丝之质，附近朱蓝。"</p>
<p>　　《魏略》曰：文帝欲受禅，野蚕成丝。</p>
<p>　　《晋阳秋》曰：武帝时，有司奏以青丝为牛靷，诏以青麻代之。</p>
<p>　　《晋书》曰：吕光窃号河右，中书监张资病，光博营救疗。有外国道人罗叉，云能差资病。光喜，给赐甚重。罗休知叉诳诈，告资曰："叉不能为益，徒烦费耳！冥运虽隐，可以事试也。"乃以五色丝作绳结之，烧为灰末投水中。灰若出水还成绳者，病不可愈。须臾，灰聚浮出复为绳。叉疗，果无效。少日资亡。</p>
<p>　　《宋书》曰：诸葛阐上言："夫岁时有利害之收，而蚕桑有经常之苦，机杼居不变之勤，而民用有奢俭之异。今南至有五丝命缕之服，仲夏北至，比肆连行，纠绳縻无用之工，玄黄侵衣章之费。饰彩虽贵，始无所入，尺绝寸分，终於捐弃，部一邑以推百城，其费博矣！谨率愚管，谓宜禁革。"</p>
<p>　　《后魏书》曰：幽州刺史张亮。初，有薛琡梦亮出於山上挂丝，觉而告亮，且占之曰："山上丝，'幽'字。君为幽州乎？"未期而受。</p>
<p>　　《管子》曰：齐桓公伐楚，济汝水，逾方城，使贡丝於周室。墨子见染丝者，叹曰："染於苍则苍，染於黄则黄，五入则为五色。故染不可不慎！非独染丝，治国亦然。"</p>
<p>　　《淮南子》曰：蚕饵丝则商弦绝。(商，金声。春蚕吐丝，金死，故绝也。)</p>
<p>　　《山海经》曰：欧丝之野，有一女子，跪树而欧丝。(郭璞注曰：蚕类也。)</p>
<p>　　《吕氏春秋》曰：惠子曰："使女工化为丝，不能治丝；大匠化为木，不能治木。"</p>
<p>　　《家语》曰：子张问入官，子曰："修身返道。故夫女工必自择丝麻，良匠完材，贤君选左右。"</p>
<p>　　《论衡》曰：蚕含丝而商弦绝，桉子生而父气衰。新丝既登，故体者自坏耳。</p>
<p>　　桓谭《新论》曰：昔神农始削桐为琴，绳丝为弦，以通神明之德，合天地之叙。</p>
<p>　　《风俗通》曰：五月五日，色续命丝，俗说益人命。</p>
<p>　　《正部》曰：皎皎练丝，为蓝则青，得丹则赤，得蘖则黄，得泥则黑。</p>
<p>　　《士纬》曰：丝俱生於蚕，为缯则贱，为锦则贵。</p>
<p>　　《神仙传》曰：仙人用五色丝作续命幡，幡安五色。</p>
<p>　　《竹林七贤论》曰：鬲令袁毅，为政贪浊，赂遗朝廷，以营虚誉。遗山涛丝百斤，众人莫不受，涛不欲为异，乃受之，命内阁之梁上而不用也。后毅事露，验吏至涛所。涛於梁上下丝，已数年，尘埃黄黑，封印如初，以付吏。</p>
<p>　　《西京杂记》曰：公孙弘以元光五年为国所推，上为贤良。国人邹长倩赠以素丝一襚，为书以遗之，曰："五丝为蹑，倍蹑为升，倍升为緎，倍緎为记，倍记为緵，倍緵为襚。此自少之多，自微之著也。士之立功勋，效名节，亦复如之。勿以小善为不足修而不为也！"</p>
<p>　　《王子年拾遗记》曰：成王时，因祗国致女工一人，善织新轻素，以五色丝内口中，手引而结之，则成文锦。</p>
<p>　　《神仙传》曰：园客者，济阴人，貌美而良。邑人多欲以女妻之，客终不娶。常种五色香草，积数十年，服食其实。忽有五色蛾，集香草之上，客收而荐之以布，生华蚕焉。至蚕时，有一女自来，助客养蚕，亦以香草食之。蚕收得茧百二十枚，茧大如瓮。每一茧缲六七日，丝乃尽。缲讫，此女与园客俱去。</p>
<p>　　《梁四公记》曰：扶桑国使贡方物，有黄丝三百斤，即扶桑蚕所吐，桑灰汁所煮之丝也。帝有金炉，重五十斤，系六丝以悬炉，丝有馀力。</p>
<p>　　《楚辞》曰：茅丝兮同综，冠履兮共处。</p>
<p>　　宋玉《钓赋》曰：夫玄渊之钓也，以三寻之竿，八丝之纶。</p>
<p>　　荀卿《蚕赋》曰：食桑而吐丝，前乱而后治。</p>
<p>　　嵇康《琴赋》曰：弦以园客之丝，徽以锺山之玉。</p>
<p>　　枚乘《七发》曰：龙门之桐，高百尺而无枝。斩以为琴，野茧之丝以为弦。</p>
<p>　　《古乐府·歌诗》曰：罗敷善蚕桑，采桑城南隅。青丝为笼绳，桂枝为笼钩。何用识夫婿？白马紫骊驹，青丝系马尾，黄金络马头。</p>
<p>　　蔡邕《广连珠》曰：参丝之绞以弦琴，缓张则挠，急张则绝。</p>
<p>　　陆凯《奏事》曰：诸暨、永安出御丝。</p>
<p>　　○素</p>
<p>　　《释名》曰：素，朴素也。已织则供用，不复加功饰也。</p>
<p>　　《史记》曰：苏代遗燕王书云："齐紫败素，而贾十部。"(败素染以为紫也。)</p>
<p>　　《东观汉记》曰：郑据，建初五年辟司徒府，拜侍御史。上疏，诏书下官府，赐据素六十匹。</p>
<p>　　《汉书仪》曰：天地鬼神玺，皆以武都紫泥封，都布囊白素裹。</p>
<p>　　《汉官仪》曰：印绶盛以箧，箧以绿绨表白素裹。</p>
<p>　　《魏志》曰：学者资於人，犹蓝之染素。</p>
<p>　　《范子计然》曰：白素出三辅，匹八百。</p>
<p>　　《孟子》曰：陈相道许行之言。孟子曰："许子必种粟而后食乎？"曰："然。""许子冠乎？"曰："冠。"曰："奚冠？"曰："冠素。"曰："自织之与？"曰："否，以粟易之。"曰："许子奚为不自织？"曰："害於耕也。"</p>
<p>　　《韩子》曰：齐桓公好衣紫，国人皆好服之，至五素不得一紫。(事具彩门。)</p>
<p>　　《盐铁论》曰：缟素不能自分於缁墨，贤圣不能自治於乱世。</p>
<p>　　班固《与弟书》云：今赍白素三百匹，欲以市月支焉。</p>
<p>　　宋玉《美人赋》曰：腰如束素。</p>
<p>　　徐干《团扇赋》曰：惟合欢之奇扇，肇伊、洛之纤素。</p>
<p>　　《古诗》曰：新人能织缣，故人工织素。织缣日一匹，织素五丈馀。以缣特比素，新人不如故。</p>
<p>　　班婕妤诗曰：新裂齐纨素，鲜洁如霜雪。裁为合欢扇，团团象明月。</p>
<p>　　扬雄《答刘歆书》曰：天下上计孝廉，及内郡卫卒会者，雄常把三寸弱翰笔，赍油素四尺，以问其异方语。归，即以铅〈木適〉次之於铅椠，(七念反。)三十七岁於今矣。</p>
<p>　　○缯</p>
<p>　　《史记》曰：乌氏倮以缯遗戎王，戎王十倍报之。</p>
<p>　　《帝王世纪》曰：末喜好闻裂缯之声，桀为发缯裂之。</p>
<p>　　《汉书》曰：灌婴，睢阳贩缯者。</p>
<p>　　又曰：广川王去立昭信为后，幸姬陶望卿为修美人，主缯帛。昭信谮望卿曰："与我无礼，衣服常鲜於我，尽取善缯丐诸宫人。"</p>
<p>　　《献帝纪》曰：是时新迁都，宫人多亡衣服。帝欲发御府缯以作之，李傕不欲，曰："宫中有衣服，胡为复作耶？"诏卖厩马百馀匹，御府大司农出杂缯二万匹，与所卖厩马直，赐公卿已下及贫民不能自存者。李傕曰："我邸阁储跱少。"乃悉载置其营。贾诩曰："此上意，不可距也。"傕终不从。</p>
<p>　　又曰：李傕时合羌胡数千人，先以御物缯彩与之。</p>
<p>　　《晋书》曰：单道开，敦煌人，常衣粗褐。或赠以缯服，皆不着。</p>
<p>　　《宋书》曰：朱百阳居山阴，有时出山阴为妻买缯彩三五事。好饮酒，遇醉或失之。</p>
<p>　　《后周书》曰：梁主萧岿朝於邺，高祖与之宴，大悦，赐杂缯万段、良马数千匹。并赐齐后主妓妾，及常所乘五百里骏马以遗之。</p>
<p>　　○缬</p>
<p>　　《西河记》曰：西河无蚕桑，妇女着碧缬裙，上加细布裳。且为戎狄性，着紫缬襦裤，以外国色锦为裤褶。</p>
<p>　　《后魏书》曰：封回为都官尚书、冀州大中正。荥阳郑云，谄事长秋卿刘腾，货紫缬四百匹，得为安州刺史。除书旦出，晚往诣回。坐未定，问安州兴生何事便，回曰："卿荷国宠恩，位至方伯。虽不能拔园葵去织妇，宜思方略，以济百姓。如何见造问兴生乎？封回不为商贾，何以相示？"云惭失色。</p>
<p>　　○彩</p>
<p>　　《尚书·禹贡》曰：徐州，厥篚玄纤缟，荆州，厥篚玄纁。(玄，黑缯。缟，白缯。纤，细也。纤在中，明物皆当细。)</p>
<p>　　《礼记·玉藻》曰：无君者不贰彩，非列彩不入公门。(列彩，正服。)</p>
<p>　　《史记》曰：通邑大都，采千匹，比千乘家。</p>
<p>　　《汉书》曰：孝文六年，遗单于赤绨、绿缯各四十匹。</p>
<p>　　《东观汉记》曰：光武起，拜朱和建义大将军，赐绛八百匹。</p>
<p>　　又曰：光武初起义，与诸李市弓弩、绛衣、赤帻。</p>
<p>　　谢承《后汉书》曰：陈重同舍郎有归宁者，误持邻舍郎绛去。嫌重取，重不申曲直，置绛还之。去郎还，得绛，甚愧於重。</p>
<p>　　袁山松《后汉书》曰：刘盆子拜竟，复从刘仲卿居。仲卿为盆子制绛单衣。</p>
<p>　　张璠《汉记》曰："朱俊少孤，母以贩缯彩为事。同郡周起负官债百万，县催责之。俊窃母帛为起解债。</p>
<p>　　《魏志》曰：景初中，赐倭女王茜绛五十匹，绀青五十匹。</p>
<p>　　《吴书》曰：陆逊破曹休，当还西陵，上赐逊缯彩、丹漆。</p>
<p>　　《梁书》曰：张讥幼丧母，有错彩经帕，母之遗制。及有所识，家人具以告之。每岁时，辄对帕哽噎，不能自已。</p>
<p>　　《唐书》曰：武德中，太宗平并州，悉复故地。上悦，置酒含章殿，宴群臣。极欢，遣入御府赐缯彩，皆尽重而出。</p>
<p>　　《韩子》曰：齐桓公好服紫，一国尽服紫，五素不得一紫。公患之，管仲曰："君勿衣紫也。谓左右曰：'吾恶紫臭！'"公曰："诺。"三日，境内莫有衣紫。</p>
<p>　　《风俗通》曰：夏至，着五彩辟兵，题彩曰游光，厉鬼知其名无温疾。五采，辟五兵也。按，取新断织系户，亦此类也。</p>
<p>　　《世语》曰：王经彦伟初为江夏太守，大将军曹爽附绛二十匹，令交市於吴。经不纳书，弃官归。</p>
<p>　　崔寔《四民月令》曰：八月清风戒寒，趣染彩也。</p>
<p>　　挚虞《决疑》曰：古者，男子皆衣彩，有故乃素服。秦汉以来，服色转变，今惟朝廷五服用彩。</p>
<p>　　裴玄《亲言》曰：五月五日，集五彩缯，谓之"辟兵"。不解，以问伏君，伏君曰："青、赤、白、黑，为之四面，黄居中央，名曰：'襞方'。缀之於复，以示妇人养蚕之工也。传声者误以为'辟兵。'"</p>
<p>　　李陵《与苏武诗》曰：有鸟西南飞，熠炀似苍鹰。朝发天地隅，暮宿日南陵。欲寄一言书，托之笺彩缯。</p>
<p>　　张载《拟四愁诗》曰：佳人赠我筒中布，何以报之？流黄素。</p>
<p>　　蔡邕《女诫》曰：礼：女始行，服纁。纁，绛也，上正色也。红紫不以为亵服，缃绿不以为上，缯贵厚而色尚深，为其坚纽也。</p>
<p>　　毌丘俭《报弟书》曰：令别致绛二百匹，可以供送葬之事。</p>
<p>　　○染</p>
<p>　　《周礼·天官下》曰：染人，掌染丝帛。凡染，春暴练，夏纁玄；秋染夏，冬献功。</p>
<p>　　又《地官下》曰：掌染草，掌以春秋敛染草之物。(染草，茅蒐、橐芦、豕首、紫茢之属。)以权量受之，以待时而颁之。(权量，以知轻重多少。时，染夏之时。)</p>
<p>　　又《冬官·考工记》曰：锺氏染羽，以朱湛丹秫，三月而炽之，(郑司农云：湛，渍也。丹秫，赤粟。玄谓：湛，读如渐车帷裳之渐。炽，炊也。羽，所以饰旌旌及王后之车。)淳而渍之。(淳，沃也。以炊下易沃其炽，蒸之以渍羽。渍犹染也。)三入为纁，五入为緅，七入为缁。(染纁者三入而成，又再染以黑，则为緅。今礼俗文作"爵"，言如爵头色也。又复再染以黑，乃成缁矣。)</p>
<p>　　《礼记·月令》曰：季夏，命有司染彩，黼黻文章必以法，故无或差贷。黑黄苍赤，莫不质良，无敢诈伪。以给郊庙祭祀之服，以为旗章，以别贵贱等级之度。(质，正也。良，善也。所用染者，当得其真彩正善。)</p>
<p>　　《尔雅》曰：一染谓之縓，(取绢反。)再染谓之赪，三染谓之纁。青谓之葱，黑谓之黝。</p>
<p>　　《汉书·王莽传》曰：更始元年，拜置百官。莽闻之愈恐，欲外示自安，乃染其须发。</p>
<p>　　《吴录》曰：九真移风县有赤絮。胶人规土知蚁穴，垦发，以木枝插其中，则蚁缘而生漆。折漆以染絮，其色正赤。</p>
<p>　　《宋书》曰：陶季直五岁丧母，哀若成人。初，母未病，令於外染衣。卒后，家人始赎季直，抱之号恸，闻者莫不酸感。</p>
<p>　　《吕氏春秋》曰：素染於青，染於黄，五入而五色。尧、舜、三王，染於贤圣而治，桀、纣、幽、厉，染於凶佞而亡。</p>
<p>　　《博物志》曰：芜苏子染法：芜苏子一升，可染一匹，直以水浸之耳。</p>
<p>　　《释名》曰：缃，桑叶初生色也。</p>
<p>　　《广志》曰：乌丸与匈奴同俗，丈夫妇人为木帻，朱染之，如杆盆以沓头。</p>
<p>　　《神仙传》曰：昌容者，商王女也。修道於常山，食逢蔂根，二百馀年。能致紫草，卖于染家，得钱以与贫病者。</p>
<p>　　《环济要略》曰：正色有五，谓青、赤、黄、白、黑也。间色有五，谓绀、红、缥、紫、流黄也。</p>
</div>
</div>
<div class="bookvmiddle">
<a href="/guwen/bookv_15664.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15666.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
