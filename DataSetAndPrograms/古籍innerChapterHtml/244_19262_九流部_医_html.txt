
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·九流部·医_古诗文网
</title>
<meta content="《神农经·上药养命》谓五石之炼形，五芝之延年也。《中药养性》谓合欢之蠲忿，萱草之忘忧也。《下药治病》谓大黄之除实，当归之止痛也。君臣佐使凡药有上中下之三品，凡合药宜用一君" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19262.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>九流部·医</b></span>
<a href="javascript:PlayBookv(19262)" style="margin-left:5px;"><img alt="" height="16" id="speakerimgBookv19262" src="/img/speaker.png" width="16"/></a>
<span id="bookvPlay19262" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　《神农经·上药养命》谓五石之炼形，五芝之延年也。《中药养性》谓合欢之蠲忿，萱草之忘忧也。《下药治病》谓大黄之除实，当归之止痛也。</p>
<p>　　<strong>君臣佐使</strong></p>
<p>　　凡药有上中下之三品，凡合药宜用一君、二臣、三佐、四使，此方家之大经也。必辨其五味。三性、七情，然后为和剂之节。五味谓咸、酸、甘、苦、辛。酸为肝，咸为肾，甘为脾，苦为心，辛为肺，此五味之属五脏也。三性谓寒、湿、热。七情有相刑，有相须者，有相使者，有相畏者，有相恶者，有相杀者，其用又有使焉。汤丸酒散，视其病之深浅所在而服之。</p>
<p>　　<strong>砭石</strong></p>
<p>　　梁金元起欲上《素问》，访以砭石，王僧孺曰：“吉人常以石为针，不用铁；季世无佳石，故以铁代石。”</p>
<p>　　<strong>病有六不治</strong></p>
<p>　　骄恣不论于理，一不治也；轻身重财，二不治也；衣食不能适，三不治也；阴阳并藏气不定，四不治也；形羸不能服药，五不治也，信巫而不信医，六不治也。</p>
<p>　　<strong>兄弟行医</strong></p>
<p>　　魏文侯问扁鹊曰：“子昆弟三人，孰最善为医？”对曰：“长兄病视神，未有形而除之，故名不出于家。仲兄治病，其在毫毛，故名不出于闾。若扁鹊者，镵血脉，投毒药，副肌肤，故名闻于诸侯。”文侯曰：“善！”</p>
<p>　　<strong>见垣一方</strong></p>
<p>　　扁鹊少时遇长桑君，出怀中药，饮以上池之水，三十日，视见垣一方人。以此视病，尽见五脏症结，特以诊视为名耳。见垣一方，犹言隔墙见彼方之人也。</p>
<p>　　<strong>病在骨髓</strong></p>
<p>　　扁鹊适齐，桓侯客之。入见，曰：“君有疾在腠理，不治将深。”侯曰：“寡人无疾。”后五日复见，曰：“君之疾在血脉矣。”侯曰：“无疾。”后五日复见，曰：“君之疾在肠胃矣。”候曰：“无疾。”后五日复见，望见桓侯，却走曰：“君之疾已在骨髓，此汤熨、针石、酒醪之所不及也。”数日后，侯病剧，召扁鹊，鹊已逃去。侯遂死。</p>
<p>　　<strong>扁鹊被刺</strong></p>
<p>　　扁鹊名闻天下。过邯郸，闻贵妇人，即为带下医；过洛阳，闻周人爱老人，即为耳目痹医；来入咸阳，闻秦人爱小儿，即为小儿医；随俗为变。秦太医令李（酉益），自知伎不如扁鹊，使人刺杀之。</p>
<p>　　<strong>病入膏肓</strong></p>
<p>　　晋侯求医于秦，秦伯使医缓治之。未至。公梦二竖子曰：“彼良医也，惧伤我，焉逃之？”其一曰：“居肓之上、膏之下，将若我何？”医至，曰：“疾不可为也。在肓之上、膏之下，攻之不可达，针之不可及，药不至焉。”公曰：“良医也！”厚礼而归之。</p>
<p>　　<strong>姚剂三解</strong></p>
<p>　　后周姚僧坦善医。伊娄自腰至脐，似有三缚。僧坦处三剂，初服，上缚即解；次服，中缚即解；又服，三缚悉除。</p>
<p>　　<strong>太仓公</strong></p>
<p>　　姓淳于，名意；为人治病，立决死生，多奇中，用药若神。</p>
<p>　　<strong>东垣十书</strong></p>
<p>　　《李杲传》：易州张元素之秘业，士大夫非危急之疾，不敢谒，时以神医目之。所着有《东垣十书》。</p>
<p>　　<strong>刮骨疗毒</strong></p>
<p>　　华佗疾在肠胃不能散者，饮以药酒，割腹湔洗积滞，傅神膏合之，立愈。如割关侯臂而去毒，针曹操头风而去风是也。</p>
<p>　　<strong>医国手</strong></p>
<p>　　《国语》：晋平公有疾，秦伯使人视之，赵文子曰：“医及国家乎？”对曰：“上医医国，其次救人，固医职也。”</p>
<p>　　<strong>杏林</strong></p>
<p>　　《庐山记》：董奉每治人病，病愈，令种杏一株，遂成林。奉后成仙，上升。</p>
<p>　　<strong>徙痈</strong></p>
<p>　　薛伯宗善徙痈疽。公孙泰患背疽，伯宗为气封之，徙置斋前柳树上。明日疽消，而树起一瘤如拳大。稍稍长二十余日，瘤大溃烂，出黄赤汁斗许，树为委损矣。</p>
<p>　　<strong>橘井</strong></p>
<p>　　晋苏耽种橘凿井，以疗人疾。时病疫者，令食橘叶，饮井水，即愈。世号橘井。</p>
<p>　　<strong>肘后方</strong></p>
<p>　　葛洪抄《金匮方》百卷，《肘后要急方》四卷。</p>
<p>　　<strong>千金方</strong></p>
<p>　　孙真人愈龙疾，授以《龙宫秘方》一卷，治病神验，后集为《千金方》传世。</p>
<p>　　<strong>照病镜</strong></p>
<p>　　叶法善有铁镜，鉴物如水。人有疾以镜照之，尽见脏腑中所滞之物，然后以药治之，疾即愈。</p>
<p>　　<strong>医称郎中</strong></p>
<p>　　郎中知五府六部事，医人知五脏六腑事，故医人亦称郎中。北人因郎中而遂称大夫。</p>
<p>　　<strong>鄿水名医</strong></p>
<p>　　庞安常，宋神哲间驰名京邸，于书无所不读，而尤精于伤寒，妙得长沙遗旨。性豪俊，每应人延请，必驾四舟，一声伎，一厨传，一宾客，一杂色工艺之人，日费不赀。</p>
<p>　　<strong>俞拊</strong></p>
<p>　　始为医，割皮肌湔涤脏腑；后仓公解颅，卢医剖心，华佗祖之。黄帝始制针灸，神农始命僦贷，季岐伯师也，理色脉，巫彭始制丸药。伊尹始制煎药，秦和战国人，始制药方。</p>
<p>　　<strong>医谏</strong></p>
<p>　　高鏊，正德时为太医院医士。上将南巡，鏊以医谏。上怒曰：“鏊我家官，亦附外官梗朕耶？”命杖之百而戍乌撒。肃宗改元，召还复职。时有星官杨源，亦以占候谏死戍所。</p>
<p>　　<strong>伏羲氏赞</strong></p>
<p>　　茫茫上古，世及庖牺。始画八卦，爰分四时，究病之源，以类而推，神农之降，得而因之。</p>
<p>　　<strong>神农氏赞</strong></p>
<p>　　仰惟神农，植艺五谷，斯民有生，以化以育，虑及夭伤，复尝草木，民到于今，悉沾其福。</p>
<p>　　<strong>黄帝轩辕氏赞</strong></p>
<p>　　伟哉黄帝，圣德天授，岐伯俞拊，以左以右，导养精微，日穷日究，利及生民，勿替于后。</p>
<p>　　<strong>岐伯全元起赞</strong></p>
<p>　　天师岐伯，善答轩辕，制立《素问》，始显医源。</p>
<p>　　<strong>雷公名斆赞</strong></p>
<p>　　太乙雷公，医药之宗，炙煿炮制，千古无穷。</p>
<p>　　<strong>秦越人扁鹊赞</strong></p>
<p>　　秦神扁鹊，精研医药，编集《难经》，古今钦若。</p>
<p>　　<strong>淳于意赞</strong></p>
<p>　　汉淳于意，时遇文帝，封赠仓公，名传万世。</p>
<p>　　<strong>张仲景机赞</strong></p>
<p>　　汉张仲景，伤寒论证，表里实虚，载名亚圣。</p>
<p>　　<strong>华佗赞</strong></p>
<p>　　魏有华佗，设立疮科，刮骨疗疾，神效良多。</p>
<p>　　<strong>太医王叔和赞</strong></p>
<p>　　晋王叔和，方脉之科，撰成要诀。普济沉痾。</p>
<p>　　<strong>皇甫士安谧赞</strong></p>
<p>　　皇甫士安，治法千般，经言甲乙，造化实难。</p>
<p>　　<strong>葛稚川洪赞</strong></p>
<p>　　隐居罗浮，优游养导，世号仙翁，方传《肘后》。</p>
<p>　　<strong>孙思邈赞</strong></p>
<p>　　唐孙真人，方药绝伦，扶危拯弱，应效如神。</p>
<p>　　<strong>韦慈藏讯赞</strong></p>
<p>　　大唐药王，德号慈藏，老师韦讯，万古名扬。</p>
</div>
</div>
<div class="bookvmiddle">
<a href="/guwen/bookv_19261.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19263.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
