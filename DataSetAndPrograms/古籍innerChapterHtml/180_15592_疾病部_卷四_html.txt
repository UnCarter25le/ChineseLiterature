
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·疾病部·卷四_古诗文网
</title>
<meta content="○头痛《毛诗·伯兮》曰：愿言思伯，甘心首疾。又《小弁》曰：心之忧矣，疢如疾首。《周官·疾医。)曰：春时有痟首之疾。《史记》曰：西域有大小头痛山、赤土身热之坂，令" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15592.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>疾病部·卷四</b></span>
<a href="javascript:PlayBookv(15592)" style="margin-left:5px;"><img alt="" height="16" id="speakerimgBookv15592" src="/img/speaker.png" width="16"/></a>
<span id="bookvPlay15592" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○头痛</p>
<p>　　《毛诗·伯兮》曰：愿言思伯，甘心首疾。</p>
<p>　　又《小弁》曰：心之忧矣，疢如疾首。</p>
<p>　　《周官·疾医。)曰：春时有痟首之疾。</p>
<p>　　《史记》曰：西域有大小头痛山、赤土身热之坂，令人头痛呕吐。</p>
<p>　　《风俗通》曰：田家老母市饼，置道边石人头上。既而忘之，人以为神，能治病。转以相语："头痛者磨石人头，腹痛者磨石人腹。"后饼母为说，乃止。</p>
<p>　　○心痛</p>
<p>　　《易说》曰：冬至气当至，不至则多心痛。</p>
<p>　　《左传·昭上》曰：医和谓晋侯曰："朋淫心疾。"</p>
<p>　　《北史》曰：斐讷之为平原公开府墨曹，掌书记，从至并州。其母在邺，忽得心痛。讷之是日不胜思慕，心亦惊痛，乃请急而还。当时以为孝感。</p>
<p>　　《唐书》曰：刘敦儒母有心痛疾，日须鞭箠数人乃安。子弟仆使不堪其苦，惟敦儒侍养不懈，体常流血。</p>
<p>　　《庄子》曰：西施病心而嚬，其里丑人见而美之，归，亦捧心而颦。其里富人见之，坚闭门而不出。贫人见之，挈妻子而走。</p>
<p>　　《贾谊书》曰：楚惠王食寒菹，中有水蛭。虽欲发之，恐宰夫得罪当死，遂吞之。因得心疾术，乃言所中。令尹贺曰："阴德必须阳报。"是夜，惠王咳而蛭出，心腹之病皆除。</p>
<p>　　《俗说》曰：阮光禄大儿丧，哀过，遂得病心痛。服除后，经年病瘳。</p>
<p>　　《续搜神记》曰：李子豫少善医方，当代称其通灵。许永为豫州刺史，镇历阳。其弟患心腹坚痛十馀年，殆死。忽自夜闻屏风后有鬼谓腹中鬼曰："何不促煞之？不然，明日李子豫当从此过，以赤丸打汝，汝其死矣。"腹中鬼对曰："吾不畏之。"於是许永使人候，子豫果来。未入门，病者自闻腹中呻吟声，及子豫入视，曰："鬼病也。"遂於巾箱中出八毒赤丸子与服，须臾，腹中雷鸣鼓转，大利数行，遂差。今八毒丸方是也。</p>
<p>　　《幽明录》曰：顾长康在江陵，爱一女子。还家，长康思之不己，乃画作女形，簪着壁上，簪处正刺心。女行十里，忽心痛如刺，不能进。</p>
<p>　　○腹痛</p>
<p>　　《左传宣下》曰：楚子伐萧，萧溃。还无社，与司马卯言，号申叔展，(还无社，萧大夫。司马卯、申叔展，皆楚大夫也。无社欲叛，以求免死。无社素识叔展，故因卯使呼之。)曰："有麦麹乎？"曰："无有。""山鞠穷乎？"曰："无。"(麦曲鞠穷，所以御湿。)"河鱼腹疾，奈何？"(言无御湿药，将病。)曰："目于{死目}井而拯之。"(无社欲解欲入井，故使叔展视虚废井而求拯。)</p>
<p>　　《左传》曰：晋侯有疾，秦医云："雨淫腹疾。"</p>
<p>　　《搜神记》曰：淮南书佐刘稚，梦见青刺蜴从屋落其腹内，因苦腹病。</p>
<p>　　《华他别传》曰：有人病，腹中切痛十馀日，须眉落。他令破腹视脾，果半腐坏，刮去恶，以膏傅疮，饮之以药，百日平复。(事具《医门》。)</p>
<p>　　○咽痛并噎</p>
<p>　　《易说》曰：大寒气当至而不至，则多咽痛。</p>
<p>　　《汉书》曰：昌邑王被徵至长安，左右令哭。王曰："吾嗌痛。"不肯哭。</p>
<p>　　《魏志》曰：有人病咽塞，嗜食而不下。华他令取饼家蒜齑，顿饮三升，即吐一蛇，便差。(事具《医门》。)</p>
<p>　　《山海经》曰：单张之山有鸟曰鸦，食之己嗌。(郭曰：嗌，咽也。)</p>
<p>　　《战国策》曰：噎而后穿井，何及於急？</p>
<p>　　《续汉书·礼仪志》曰：三老、五更，仲秋之月赐以玉杖，端以鸠为饰。鸠者，不噎之鸟，欲老人不噎也。</p>
<p>　　《晏子》曰：夫愚人多悔，不肖者自贤，犹临难而遽铸兵，临噎而遽掘井，虽速无及。</p>
<p>　　《淮南子》曰：有以噎死者而禁天下之食，有以车为败者而禁天下之乘，不亦悖哉！</p>
<p>　　《广五行记》曰：永徽中，绛州有一僧病噎，都不下食。如此数，年临，终命其子弟云："吾气绝之后，便可开吾胸喉，视有何物，欲知其根本。"言终而卒。子弟依其言，开视胸中，得一物，形似鱼而有两头，遍体悉是肉鳞，弟子致钵中，跳跃不止。戏以诸味致钵中，虽不见食，须臾，悉化成水。又以诸毒药内之，皆随销化。时夏中，蓝熟寺众於水次作淀。有一僧住，因以少淀致钵中，此虫怖惧，绕钵驰走，须臾，化成水。世传以淀水疗噎。</p>
<p>　　○烦懑</p>
<p>　　《方言》曰：朝鲜洌水之间，烦懑谓之漠漫。</p>
<p>　　《魏志》，陈登得胸中烦懑，华他谓诊曰："府君胃中有虫数升，欲成肉疽。"即为作汤治之，吐三升许，虫赤头而动，半犹是鲙。(事具《医门》。)</p>
<p>　　○劳悸</p>
<p>　　《汉书》曰：太师王舜自莽篡位，后病喘悸浸剧，遂死。</p>
<p>　　《宋书》曰：文帝有虚劳疾，意有所想，便觉心中痛{列口}。</p>
<p>　　沈约《宋书》曰：何尚患劳疾积年，饮妇人乳乃差。</p>
<p>　　《世说》曰：殷仲堪父病虚悸，闻床下蚁动，云是牛斗。孝武不知殷父，问："有一殷病如此不？"仲堪流涕而起。</p>
<p>　　又曰：卫玠徒豫章下都，人先闻其姿容，观者如堵墙。玠先有疾，不堪劳，遂病发，死。时人谓之"看煞卫玠。"</p>
<p>　　张奂《与孟季御书》曰：素苦悸逆，顷者益甚。百病所归，月衰日损。</p>
<p>　　○眩</p>
<p>　　《释名》曰：眩，悬也，目视动乱，如悬物摇摇然不定也。</p>
<p>　　《东观汉记》曰：光武避正殿读图谶，坐庑下，浅露中风，吐眩弥甚。有曰："大司马亦病如此，自强从公而便疾愈。"於是车驾行数里，病差。</p>
<p>　　又曰：建武五年，上风眩发甚。以阴兴为侍中，授诏云台庙室。</p>
<p>　　《典略》曰：陈琳作诸书及檄，草成，呈太祖。太祖先苦风眩，是日发，读琳所作，翕然而起，曰："此愈我疾。"</p>
<p>　　王隐《晋书》曰：庾衮字叔褎，入林虑山，中途而眩发，倚岩而坐，柱杖将起，跌坠崖而死。</p>
<p>　　《华他别传》曰：他见严昕，语之曰："君有急风见於面，勿多饮酒。"坐宠归，昕於道中卒得头眩，坠车与，着车上，归家一宿死。他便解衣倒悬，令头去地一二寸，濡巾拭体，令周匝。候视诸脉，尽出五色。他令弟子数人以铍刀决脉，五色尽视，赤血出。乃以膏摩之，覆被汗出，饮以亭历大血散，立愈。</p>
<p>　　《异苑》曰：上虞孙家奴多伎，治人头风流血滂沱，嘘之便断。</p>
<p>　　○暍</p>
<p>　　京房《易飞侯》曰：有云大如车盖十馀，此阳渗之气，必暑，有暍死也。</p>
<p>　　《淮南子》曰：文王葬死骸而九夷顺，武王荫暍人於树下而天下怀，越王决狱不当、援刀自割而战士毕死，感於恩也。</p>
<p>　　《抱朴子》曰：指冰室不能起暍死之热，望炎冶不能止噤冻之寒。</p>
</div>
</div>
<div class="bookvmiddle">
<a href="/guwen/bookv_15591.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15593.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
