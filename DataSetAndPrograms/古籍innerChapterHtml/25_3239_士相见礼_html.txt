
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
仪礼·士相见礼_古诗文网
</title>
<meta content="士相见之礼。挚，冬用雉，夏用腒。左头奉之，曰：「某也愿见，无由达。某子以命命某见。」主人对曰：「某子命某见，吾子有辱。请吾子之就家也，某将走见。」宾对曰：「某不足以辱命，请终赐见。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_3239.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left1771" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>士相见礼</b></span>
<a href="javascript:PlayBookv(3239)" style="margin-left:5px;"><img alt="" height="16" id="speakerimgBookv3239" src="/img/speaker.png" width="16"/></a>
<a href="javascript:ShowYizhu(1771)" id="leftbtn1771" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay3239" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%bd%9a%e5%90%8d">佚名</a></p>
<div class="contson">
<p>　　士相见之礼。挚，冬用雉，夏用腒。左头奉之，曰：「某也愿见，无由达。某子以命命某见。」主人对曰：「某子命某见，吾子有辱。请吾子之就家也，某将走见。」宾对曰：「某不足以辱命，请终赐见。」主人曰：「某不敢为仪，固请吾子之就家也，某将走见。」宾对曰：「某不敢为仪，固以请。」主人对曰：「某也固辞，不得命，将走见。闻吾子称挚，敢辞挚。」宾对曰：「某不以挚，不敢见。」主人对曰：「某不足以习礼，敢固辞。」宾对曰：「某也不依于挚，不敢见，固以请。」主人对曰：「某也固辞，不得命，敢不敬从！」出迎于门外，再拜。客答再拜。主人揖，入门右。宾奉挚，入门左。主人再拜受，宾再拜送挚，出。主人请见，宾反见，退。主人送于门外，再拜。 </p>
<p>　　主人复见之，以其挚，曰：「曏者吾子辱，使某见。请还挚于将命者。」主人对曰：「某也既得见矣，敢辞。」宾对曰：「某也非敢求见，请还挚于将命者。」主人对曰：「某也既得见矣，敢固辞。」宾对曰：「某不敢以闻，固以请于将命者。」主人对曰：「某也固辞，不得命，敢不从？」宾奉挚入，主人再拜受。宾再拜送挚，出。主人送于门外，再拜。 </p>
<p>　　士见于大夫，终辞其挚。于其入也，一拜其辱也。宾退，送，再拜。 </p>
<p>　　若尝为臣者，则礼辞其挚，曰：「某也辞，不得命，不敢固辞。」宾入，奠挚，再拜，主人答壹拜，宾出。使摈者还其挚于门外，曰：「某也使其还挚。」宾对曰：「某也既得见矣，敢辞。」摈者对曰：「某也命某：『某非敢为仪也。』敢以请。」宾对曰：「某也，夫子之贱私，不足以践礼，敢固辞！」摈者对曰：「某也使某，不敢为仪也，固以请！」宾对曰：「某固辞，不得命，敢不从？」再拜受。 </p>
<p>　　下大夫相见以雁，饰之以布，维之以索，如执雉。上大夫相见以羔，饰之以布，四维之，结于面；左头，如麛执之。如士相见之礼。 </p>
<p>　　始见于君执挚，至下，容弥蹙。庶人见于君，不为容，进退走。士大夫则奠挚，再拜稽首；君答壹拜。若他邦之人，则使摈者还其挚，曰：「寡君使某还挚。」宾对曰：「君不有其外臣，臣不敢辞。」再拜稽首，受。 </p>
<p>　　凡燕见于君，必辩君之南面。若不得，则正方，不疑君。君在堂，升见无方阶，辩君所在。 </p>
<p>　　凡言，非对也，妥而后传言。与君言，言使臣。与大人言，言事君。与老者言，言使弟子。与幼者言，言孝弟于父兄。与众言，言忠信慈祥。与居官者言，言忠信。凡与大人言，始视面，中视抱，卒视面，毋改。众皆若是。若父，则游目，毋上于面，毋下于带。若不言，立则视足，坐则视膝。 </p>
<p>　　凡侍坐于君子，君子欠伸，问日之早晏，以食具告，改居，则请退可也。夜侍坐，问夜，膳荤，请退可也。 </p>
<p>　　若君赐之食，则君祭先饭，遍尝膳，饮而俟，君命之食，然后食。若有将食者，则俟君之食，然后食。若君赐之爵，则下席，再拜稽首，受爵，升席祭，卒爵而俟，君卒爵，然后授虚爵。退，坐取屦，隐辟而后屦。君为之兴，则曰：「君无为兴，臣不敢辞。」君若降送之。则不敢顾辞，遂出。大夫则辞，退下，比及门三辞。 </p>
<p>　　若先生异爵者请见之，则辞。辞不得命，则曰：「某无以见，辞不得命，将走见。」先见之。 </p>
<p>　　非以君命使，则不称寡。大夫士，则曰寡君之老。凡执币者，不趋，容弥蹙以为仪。执玉者，则唯舒武，举前曳踵。凡自称于君，士大夫则曰下臣。宅者在邦，则曰市井之臣；在野，则曰草茅之臣，庶人则曰刺草之臣。他国之人则曰外臣。 </p>
</div>
</div>
<div class="bookvmiddle">
<a href="/guwen/bookv_3238.aspx">上一章</a>
<a href="/guwen/book_25.aspx" style="border:0px;line-height:27px; height:27px;">目录</a>
<a href="/guwen/bookv_3240.aspx">下一章</a>
</div>
</div>
</div>
<div class="right" id="right1771" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
