
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
西湖梦寻·序·总记_古诗文网
</title>
<meta content="自马臻开鉴湖，而由汉及唐，得名最早。后至北宋，西湖起而夺之，人皆奔走西湖，而鉴湖之淡远，自不及西湖之冶艳矣。至于湘湖则僻处萧然，舟车罕至，故韵士高人无有齿及之者。余弟毅孺常比西湖为" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_18407.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>序·总记</b></span>
<a href="javascript:PlayBookv(18407)" style="margin-left:5px;"><img alt="" height="16" id="speakerimgBookv18407" src="/img/speaker.png" width="16"/></a>
<span id="bookvPlay18407" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　自马臻开鉴湖，而由汉及唐，得名最早。后至北宋，西湖起而夺之，人皆奔走西湖，而鉴湖之淡远，自不及西湖之冶艳矣。至于湘湖则僻处萧然，舟车罕至，故韵士高人无有齿及之者。余弟毅孺常比西湖为美人，湘湖为隐士，鉴湖为神仙。余不谓然。余以湘湖为处子，目氐?廷羞涩，犹及见其未嫁之时；而鉴湖为名门闺淑，可钦而不可狎；若西湖则为曲中名妓，声色俱丽，然倚门献笑，人人得而?亵之矣。人人得而?亵，故人人得而艳羡；人人得而艳羡，故人人得而轻慢。</p>
<p>　　在春夏则热闹之至，秋冬则冷落矣；在花朝则喧哄之至，月夕则星散矣；在晴明则萍聚之至，雨雪则寂寥矣。故余尝谓：</p>
<p>　　“善读书，无过董遇三余，而善游湖者，亦无过董遇三余。董遇曰：‘冬者，岁之余也；夜者，日之余也；雨者，月之余也。’雪?古梅，何逊烟堤高柳；夜月空明，何逊朝花绰约；雨色氵空，何逊晴光滟潋。深情领略，是在解人。”即湖上四贤，余亦谓：“乐天之旷达，固不若和靖之静深；邺侯之荒诞，自不若东坡之灵敏也。”其余如贾似道之豪奢，孙东瀛之华赡，虽在西湖数十年，用钱数十万，其于西湖之性情、西湖之风味，实有未曾梦见者在也。世间措大，何得易言游湖。</p>
<p>　　苏轼《夜泛西湖》诗：</p>
<p>　　菰蒲无边水茫茫，荷花夜开风露香。</p>
<p>　　渐见灯明出远寺，更待月黑看湖光。</p>
<p>　　又《湖上夜归》诗：</p>
<p>　　我饮不尽器，半酣尤味长。</p>
<p>　　篮舆湖上归，春风吹面凉。</p>
<p>　　行到孤山西，夜色已苍苍。</p>
<p>　　清吟杂梦寐，得句旋已忘。</p>
<p>　　尚记梨花村，依依闻暗香。</p>
<p>　　又《怀西湖寄晁美叔》诗：</p>
<p>　　西湖天下景，游者无愚贤。深浅随所得，谁能识其全。</p>
<p>　　嗟我本狂直，早为世所捐。独专山水乐，付与宁非天。</p>
<p>　　三百六十寺，幽寻遂穷年。所至得其妙，心知口难传。</p>
<p>　　至今清夜梦，耳目余芳鲜。君持使者节，风采烁云烟。</p>
<p>　　清流与碧?，安肯为君妍。胡不屏骑从，暂借僧榻眠。</p>
<p>　　读我壁间诗，清凉洗烦煎。策杖无道路，直造意所使。</p>
<p>　　应逢古渔父，苇间自夤缘。问道若有得，买鱼弗论钱。</p>
<p>　　李奎《西湖》诗：</p>
<p>　　锦帐开桃岸，兰桡系柳津。鸟歌如劝酒，花笑欲留人。</p>
<p>　　钟磬千山夕，楼台十里春。回看香雾里，罗绮六桥新。</p>
<p>　　苏轼《开西湖》诗：</p>
<p>　　伟人谋议不求多，事定纷纭自唯阿。</p>
<p>　　尽放龟鱼还绿净，肯容萧苇障前坡。</p>
<p>　　一朝美事谁能继，百尺苍崖尚可磨。</p>
<p>　　天上列星当亦喜，月明时下浴金波。</p>
<p>　　周立勋《西湖》诗：</p>
<p>　　平湖初涨绿如天，荒草无情不记年。</p>
<p>　　犹有当时歌舞地，西泠烟雨丽人船。</p>
<p>　　夏炜《西湖竹枝词》：</p>
<p>　　四面空波卷笑声，湖光今日最分明。</p>
<p>　　舟人莫定游何外，但望鸳鸯睡处行。</p>
<p>　　平湖竟日只溟，不信韶光只此中。</p>
<p>　　笑拾杨花装半臂，恐郎到晚怯春风。</p>
<p>　　行觞次第到湖湾，不许莺花半刻闲。</p>
<p>　　眼看谁家金络马，日驼春色向孤山。</p>
<p>　　春波四合没晴沙，昼在湖船夜在家。</p>
<p>　　怪杀春风归不断，担头原自插梅花。</p>
<p>　　欧阳修《西湖》诗：</p>
<p>　　菡萏香消画舸浮，使君宁复忆扬州。</p>
<p>　　都将二十四桥月，换得西湖十顷秋。</p>
<p>　　赵子昂《西湖》诗：</p>
<p>　　春阴柳絮不能飞，两足蒲芽绿更肥。</p>
<p>　　只恐前呵惊白鹭，独骑款段绕湖归。</p>
<p>　　袁宏道《西湖总评》诗：</p>
<p>　　龙井饶甘泉，飞来富石骨。</p>
<p>　　苏桥十里风，胜果一天月。</p>
<p>　　钱祠无佳处，一片好石码。</p>
<p>　　孤山旧亭子，凉荫满林樾。</p>
<p>　　一年一桃花，一岁一白发。</p>
<p>　　南高看云生，北高见月没。</p>
<p>　　楚人无羽毛，能得凡游越。</p>
<p>　　范景文《西湖》诗：</p>
<p>　　湖边多少游观者，半在断桥烟雨间。</p>
<p>　　尽逐春风看歌舞，凡人着眼看青山。</p>
<p>　　张岱《西湖》诗：</p>
<p>　　追想西湖始，何缘得此名。恍逢西子面，大服古人评。</p>
<p>　　冶艳山川合，风姿烟雨生。奈何呼不已，一往有深情。</p>
<p>　　一望烟光里，苍茫不可寻。吾乡争道上，此地说湖心。</p>
<p>　　泼墨米颠画，移情伯子琴。南华秋水意，千古有人钦。</p>
<p>　　到岸人心去，月来不看湖渔灯隔水见，堤树带烟?高。</p>
<p>　　真意言词尽，淡妆脂粉无。问谁能领略，此际有髯苏。</p>
<p>　　又《西湖十景》诗：</p>
<p>　　一峰一高人，两人相与语。此地有西湖，勾留不肯去。（两峰插云）</p>
<p>　　湖气冷如冰，月光淡于雪。肯弃与三潭，杭人不看月。（三潭印月）</p>
<p>　　高柳荫长堤，疏疏漏残月。蹩{薛足}步松沙，恍疑是踏雪。（断桥残雪）</p>
<p>　　夜气氵翁南屏，轻岚薄如纸。钟声出上方，夜渡空江水。（南屏晚钟）</p>
<p>　　烟柳幕桃花，红玉沉秋水。文弱不胜夜，西施刚睡起。（苏堤春晓）</p>
<p>　　颊上带微酡，解颐开笑口。何物醉荷花，暖风原似酒。（曲院风荷）</p>
<p>　　深柳叫黄鹂，清音入空翠。若果有诗肠，不应比鼓吹。（柳浪闻莺）</p>
<p>　　残塔临湖岸，颓然一醉翁。奇情在瓦砾，何必藉人工。（雷峰夕照）</p>
<p>　　秋空见皓月，冷气入林皋。静听孤飞雁，声轻天正高。（平湖秋月）</p>
<p>　　深恨放生池，无端造鱼狱。今来花港中，肯受人拘束？（花港观鱼）</p>
<p>　　柳耆卿《望海潮》词：</p>
<p>　　东南形胜，三吴都会，钱塘自古繁华。烟柳画桥，风帘翠幕，参差十万人家。云树绕堤沙。怒涛卷霜雪，天堑无涯。市列珠玑，户盈罗绮，竞豪奢。重湖叠?清佳，有三秋桂子，十里荷花。羌管弄晴，菱歌泛夜，嬉嬉钓叟莲娃。千骑拥高牙。乘醉听箫鼓，吟赏烟霞。异日图将好景，归去凤池夸。（金主阅此词，慕西湖胜景，遂起投鞭渡江之思。）</p>
<p>　　于国宝《风入松》词：</p>
<p>　　一春常费买花钱，日日醉湖边。玉骢惯识西湖路，骄嘶过、沽酒楼前。红杏香中箫鼓，绿杨影里秋千。</p>
<p>　　暖风十里丽人天，花压鬓云偏。画船载得春归去，余情付、湖水湖烟。明日重扶残醉，来寻陌上花钿。</p>
</div>
</div>
<div class="bookvmiddle">
<a href="/guwen/bookv_18406.aspx">上一章</a>
<a href="/guwen/book_224.aspx" style="border:0px;line-height:27px; height:27px;">目录</a>
<a href="/guwen/bookv_18408.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
