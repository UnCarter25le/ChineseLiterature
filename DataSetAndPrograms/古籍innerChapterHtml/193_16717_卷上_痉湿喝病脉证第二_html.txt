
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
金匮要略·卷上·痉湿喝病脉证第二_古诗文网
</title>
<meta content="（论一首 脉证十二条 方十一首）太阳病，发热无汗，反恶寒者，名曰刚痉。太阳病，发热汗出，而不恶寒，名曰柔痉。太阳病，发热，脉沉而细者，名曰痉，为难治。太阳病，发汗太多，因致痉。夫风" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16717.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷上·痉湿喝病脉证第二</b></span>
<a href="javascript:PlayBookv(16717)" style="margin-left:5px;"><img alt="" height="16" id="speakerimgBookv16717" src="/img/speaker.png" width="16"/></a>
<span id="bookvPlay16717" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e4%bb%b2%e6%99%af">张仲景</a></p>
<div class="contson">
<p>　　（论一首 脉证十二条 方十一首）</p>
<p>　　太阳病，发热无汗，反恶寒者，名曰刚痉。太阳病，发热汗出，而不恶寒，名曰柔痉。太阳病，发热，脉沉而细者，名曰痉，为难治。太阳病，发汗太多，因致痉。夫风病，下之则痉，复发汗，必拘急。疮家，虽身疼痛，不可发汗，汗出则痉。</p>
<p>　　病者，身热足寒，颈项强急，恶寒，时头热，面赤，目赤，独头动摇，卒口噤，背反张者，痉病也。若发其汗者，寒湿相得，其表益虚，即恶寒甚。发其汗已，其脉如蛇。（一云其脉浛）暴腹胀大者，为欲解，脉如故，反伏弦者，痉。夫痉脉，按之紧如弦，直上下行。（一作筑筑而弦，《脉经》云：痉家其脉伏坚，直上下）痉病有灸疮，难治。</p>
<p>　　太阳病，其证备，身体强，几几然，脉反沉迟，此为痉，栝蒌桂枝汤主之。</p>
<p>　　栝蒌桂枝汤方</p>
<p>　　栝蒌根二两 桂枝三两 芍药三两 甘草二两 生姜三两 大枣十二枚</p>
<p>　　右六味，以水九升，煮取三升，分温三服，取微汗。汗不出，食顷，啜热粥发之。太阳病，无汗而小使反少，气上冲胸，口噤不得语，欲作刚痉，葛根汤主之。</p>
<p>　　葛根汤方</p>
<p>　　葛根四两 麻黄三两（去节） 桂枝二两（去皮） 芍药二两 甘草二两（炙） 生姜三两 大枣十二枚</p>
<p>　　右七味，口父 咀，以水七升，先煮麻黄、葛根，减二升，去沫，内诸药，煮取三升，去滓，温服一升，覆取微似汗，不须啜粥，余如桂枝汤法将息及禁忌。</p>
<p>　　痉为病（一本痉字上有刚字），胸满口噤，卧不着席，脚挛急，必齿介齿，可与大承气汤。</p>
<p>　　大承气汤方</p>
<p>　　大黄四两（酒洗） 厚朴半斤（炙去皮） 枳实五枚（炙）芒硝三合</p>
<p>　　右四昧，以水一斗，先煮二物，取五升，去滓，内大黄。煮取二升，去滓，内芒硝，更上火微一二沸，分温再服，得下止服。</p>
<p>　　太阳病，关节疼痛而烦，脉沉而细（一作缓）者，此名湿痹（《玉函》云中湿）。湿痹之候，小便不利，大便反快，但当利其小便。湿家之为病，一身尽疼（一云疼顿），发热，身色如熏黄也。湿家，其人但头汗出，背强，欲得被覆向火。若下之早则哕，或胸满，小便不利（一云利），舌上如胎者，以丹田有热，胸上有寒，渴欲得饮而不能饮，则口燥烦也。</p>
<p>　　湿家下之，额上汗出，微喘，小便利（一云不利）者死；若下利不止者，亦死。</p>
<p>　　风湿相搏，一身尽疼痛，法当汗出而解，值天阴雨不止，医云此可发汗，汗之病不愈者，何也？盖发其汗，汗大出者，但风气去，湿气在，是故不愈也。若治风湿者发其汗，但微微似欲出汗者，风湿俱去也。</p>
<p>　　湿家病身疼发热，面黄而喘，头痛鼻塞而烦，其脉大，自能饮食，腹中和无病，病在头中寒湿，故鼻塞，内药鼻中则愈。（《脉经》云：病人喘。而无"湿家病"以下至"而喘"十一字）</p>
<p>　　湿家身烦疼，可与麻黄加术汤，发其汗为宜，慎不可以火攻之。</p>
<p>　　麻黄加术汤方</p>
<p>　　麻黄二两（去节） 桂枝二两（去皮） 甘草～两（炙） 杏仁七十个（去皮尖） 白术四两</p>
<p>　　右五味，以水九升，先煮麻黄，减二升，去上沫，内诸药，煮取二升半，去滓，温取八合，覆取微似汗。</p>
<p>　　病者一身尽疼，发热，日晡所剧者，名风湿。此病伤于汗出当风，或久伤取冷所致也。可与麻黄杏仁薏苡甘草汤。</p>
<p>　　麻黄杏仁薏苡甘草汤方</p>
<p>　　麻黄（去节）半两（汤泡） 甘草一两（炙） 薏苡仁半两 杏仁十个（去皮尖，炒）</p>
<p>　　右锉麻豆大，每服四钱匕，水盏半，煮八分，去痒，温服，有微汗，避风。</p>
<p>　　风湿，脉浮身重、汗出恶风者，防己黄芪汤主之。</p>
<p>　　防已黄芪汤方</p>
<p>　　防己一两 甘草半两（炒） 白术七钱半 黄芪一两一分（去芦）</p>
<p>　　右锉麻豆大，每抄五钱匕，生姜四片，大枣一枚，水盏半，煎八分，去滓温服，良久再服。喘者加麻黄半两；胃中不和者加芍药三分；气上冲者加桂枝三分；下有陈寒者加细辛三分。服后当如虫行皮中，从腰下如冰，后坐被上，又以一被绕腰以下，温令微汗，差。</p>
<p>　　伤寒八九日，风湿相搏，身体疼烦，不能自转侧，不呕不渴，脉浮虚而涩者，桂枝附子汤主之；若大便坚，小便自利者，去桂加白术汤主之。</p>
<p>　　桂枝附子汤方</p>
<p>　　桂枝四两（去皮） 生姜三两（切） 附子三枚（炮去皮，破八片） 甘草二两（炙） 大枣十二枚（擎）</p>
<p>　　右五味，以水六升，煮取二升，去滓，分温三服。</p>
<p>　　白术附子汤方</p>
<p>　　白术二两 附子一枚半（炮去皮） 甘草一两（炙） 生姜一两半（切）大枣六枚</p>
<p>　　右五味，以水三升，煮取一升，去滓，分温三服。一服觉身痹，半日许再服，三服都尽，其人如冒状，勿怪，即是术、附并走皮中，逐水气，未得除故耳。</p>
<p>　　风湿相搏，骨节疼烦，掣痛不得伸屈，近之则痛剧，汗出短气，小便不利，恶风不欲去衣，或身微肿者，甘草附子汤主之。</p>
<p>　　甘草附子汤方</p>
<p>　　甘草二两（炙） 白术二两 附子二枚（炮击皮） 桂枝四两（去皮）</p>
<p>　　右四味，以水六升，煮取三升，去滓。温服一升，日三服，初服得微汗则解。能食，汗出复烦者，服五合。恐一升多者，取六七合为妙。</p>
<p>　　太阳中暍，发热恶寒，身重而疼痛，其脉弦细芤迟。小便已，洒洒然毛耸，手足逆冷，小有劳，身即热，口开，前*板齿燥。若发其汗，则其恶寒甚；加温针，则发热甚；数下之，则淋甚。</p>
<p>　　太阳中热者，暍是也。汗出恶寒，身热而渴，白虎加人参汤主之。</p>
<p>　　白虎加人参汤方</p>
<p>　　知母六两 石膏一斤（碎） 甘草二两 粳米六合 人参三两</p>
<p>　　右五味，以水一斗，煮米熟汤成，去滓，温服一升，日三服。</p>
<p>　　太阳中暍，身热疼重，而脉微弱，此以复月伤冷水，水行皮中所致也。一物瓜蒂汤主之。</p>
<p>　　一物瓜蒂汤方</p>
<p>　　瓜蒂二十个</p>
<p>　　右锉，以水～升，煮取五合，去滓，顿服。</p>
</div>
</div>
<div class="bookvmiddle">
<a href="/guwen/bookv_16716.aspx">上一章</a>
<a href="/guwen/book_193.aspx" style="border:0px;line-height:27px; height:27px;">目录</a>
<a href="/guwen/bookv_16718.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
