
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·器物部·卷九_古诗文网
</title>
<meta content='○斤《释名》曰：斤，谨也。板广不可得削，又有节，则用此釿之所以详谨，今减斧迹也。崔鸿《十六国春秋》曰：石虎驰猎无度，晨出夜归。又多轻行，躬行作所。太子太保韦謏谏曰："白龙' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15615.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>器物部·卷九</b></span>
<a href="javascript:PlayBookv(15615)" style="margin-left:5px;"><img alt="" height="16" id="speakerimgBookv15615" src="/img/speaker.png" width="16"/></a>
<span id="bookvPlay15615" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○斤</p>
<p>　　《释名》曰：斤，谨也。板广不可得削，又有节，则用此釿之所以详谨，今减斧迹也。</p>
<p>　　崔鸿《十六国春秋》曰：石虎驰猎无度，晨出夜归。又多轻行，躬行作所。太子太保韦謏谏曰："白龙鱼服，有豫且(子居切。)之祸，海若潜游，离葛陂之酷。愿陛下清宫跸路，思二神为先鉴，不可忽天下之重，轻行斤斧之间。一旦有狂夫之变，虽龙腾之勇，不暇施也；智士之计，岂及设哉？"</p>
<p>　　《庄子》曰：郢人垩漫其鼻端，若蝇翼。使匠石斫之，运斤成风，尽垩而鼻不伤，郢人立而不失容。</p>
<p>　　《孙子》曰：何世之无才？何才之无施？良匠提斤斧造山林，梁栋阿衡之材，栌柱楣椽之朴，森然陈於目前，大厦之器具矣。</p>
<p>　　《梦书》曰：斤斧为选士取有材。梦得斤斧，选士来。</p>
<p>　　○铲</p>
<p>　　《释名》曰：铲，平削也。</p>
<p>　　《广雅》曰：签(子廉切。)谓之铲也。</p>
<p>　　鲍照《芜城赋》曰：铲利铜山。</p>
<p>　　○鐁(音斯)</p>
<p>　　《释名》曰：鐁，弥也。有高下迹，以此鐁弥其上而平之。</p>
<p>　　○鑢(音虑)</p>
<p>　　《说文》曰：鑢，错铜铁也。</p>
<p>　　《方言》曰：错、鑢互名也。</p>
<p>　　《韩诗》曰：如磨如错。</p>
<p>　　○镰</p>
<p>　　《释名》曰：镰，廉也。体廉薄，其所刈稍稍取之，似廉者也。</p>
<p>　　《东观汉记》曰：山阳郡人江伯欲嫁姊，姊引镰欲自割。</p>
<p>　　《魏略》曰：孟康，字公休，为弘农太守。时出按行，敕吏卒各持镰，自刈马草。</p>
<p>　　《说苑》曰：孔子闻哭者，声甚悲。进见之，吾丘子也，(吾，一音虞。)拥镰带索而哭。孔子问："何哭之悲？"对曰："吾有三失。"子曰："愿闻三失。"曰："吾少好学，周遍天下，还后，吾亲亡，是一失也；素尚高节不事庸君，臣节不遂，二失也；少择交游，寡於亲友，老而无讬，是三失也。请从此辞！"投水而死。孔子曰："弟子记之，此足以为戒！"於是归养亲者，十有二三。</p>
<p>　　《风俗通》曰：镰刀自揆，积刍荛之效。</p>
<p>　　○锽(音横)</p>
<p>　　《异苑》曰：长山郭悖，元嘉十二年病亡。后孙儿见悖着帽布裙，在灵床上，呼孙与语云："今得七日假，假满便去。今将二小儿，捉仆在门，可就取也。"孙求仆，即得。又云："汝叔从都还，得锽犁鐴，(音辟。)可试取看。"便以呈之，仍以两铁相加，鎗鎗作声。语孙曰："我无复归缘，从此而绝。"</p>
<p>　　○斨(自羊切)</p>
<p>　　《毛诗·豳·七月》曰：取彼斧斨，以伐远扬。</p>
<p>　　又《破斧》曰：既破我斧，又缺我斨。</p>
<p>　　○铧</p>
<p>　　《释名》曰：锸，锸地起土也。或曰削，能有所穿削也。或曰铧，刳也，刳地为坎也。</p>
<p>　　《晋书·安帝纪》曰：吴兴王淡父为邻人窦度所杀。淡年十岁，阴有复仇之志。至年十八，密索利锸刃，佯若耕耘，经一桥下，伺度船行还，伏於草中，淡於桥上以锸斫之，而归罪有司。太守孔严义其孝勇，上请宥之。</p>
<p>　　又曰：刘伶常乘鹿车，携一壶酒，使人荷锸而随之，谓曰："死便埋我！"</p>
<p>　　《淮南子》曰：故伊尹之兴土功也，修脚者使之蹠(音只。)铧，(长脚者蹠，得土多，锸入土深也。)强肤者使之负土。</p>
<p>　　○锸(附)</p>
<p>　　又曰：禹身执畚锸，以为民先，疏河而导之九支，凿山而通九洛，辟五湖而宁东海。</p>
<p>　　○锄</p>
<p>　　《说文》曰：锄，薅(音蒿)斫也。，大锄也。</p>
<p>　　《释名》曰：锄，助也，去秽助苗长。齐人谓其柄为橿，橿然正直也。</p>
<p>　　《史记》曰：高后立诸吕为王，擅权用事。朱虚侯年二十，有气力，忿刘氏不得职。常入侍高后燕饮，曰："请为田歌。"太后笑曰："若生而为王子，安知田乎？"章曰："臣知之。"太后曰："试为言田意。"章曰："深耕穊种，立苗欲疏。非其种者，锄而去之！"吕后默然。</p>
<p>　　《汉书》曰：虽有鎡錤，(上音兹，下音基。)不如逢时，(鎡錤，锄。虽有田器，值时乃获。)信矣！樊哙、夏侯、灌婴之徒，方其鼓刀、仆御、贩缯之时，岂自知附骥尾，勒功帝籍，庆流子孙哉？</p>
<p>　　又曰：倪宽受业孔安国，贫无资，赁作，带经而锄，伏息辄诵读。</p>
<p>　　又曰：龚遂为渤海太守，悉罢逐捕盗贼吏。诸持锄钩田器者为良人，持杖器者为盗贼。</p>
<p>　　又曰：严延年为河南太守。京兆尹张敞闻延年用刑刻急，以书谕之。延年报曰："河南，天下咽喉，二周馀弊，莠盛苗秽，何可不锄也？"</p>
<p>　　《魏略》曰：常林为诸生，带经耕锄。其妻饷之，相敬如宾。</p>
<p>　　《蜀志》曰：先主将诛张裕，诸葛亮表请其罪，曰："芳兰生门，不得不锄。"</p>
<p>　　《贾子》曰：商君专任刑法，以刻薄为教。秦人父子兄弟，无父兄之恩。踑踞反目，有若禽兽。借父耰锄，意有得色。</p>
<p>　　《搜神记》曰：扶风杨道和於田中值雷雨，止桑树下。霹雳击之，道和以锄格之，折其右肱，遂落地，色如丹，目如镜。</p>
<p>　　伏候《古今注》曰：曾子锄瓜，有三足鸟卒其冠。</p>
<p>　　《世说》曰：管宁、华歆共园中锄菜，忽见地有片黄金，管挥锄与瓦石不异，华捉而掷去。</p>
<p>　　应璩诗曰：古有行道人，陌上见三叟。年各百馀岁，相与锄禾莠。住车问三叟，何以得此寿？上叟前致辞，内中妪貌丑；中叟前致辞，量腹节所受；下叟前致辞，暮卧不覆首。要哉三叟言，所以能长久！</p>
<p>　　○锥</p>
<p>　　《左传》曰：锥刀之末，将尽争之。</p>
<p>　　《史记》曰：平原君曰："夫贤士之处世，譬若锥之处囊中，其末立见。"</p>
<p>　　《战国策》曰：苏秦行而归，负书担囊，父母不与之。秦叹曰："皆秦之罪也！"乃夜发书，陈箧数十，得太公《阴符》，伏而读之。欲睡，引锥自刺其股，血流至踵。</p>
<p>　　王隐《晋书》曰：梅陶及锺雅数说馀事，祖纳辄困，因谓之曰："君汝颍之士利如锥，我幽冀之士钝如椎。"杞具椎门中。</p>
<p>　　又曰：王濬伐吴，吴人於江险要害之处，作铁锥，长丈馀，暗置江中。濬乃作大筏先行，铁锥辄着筏去。</p>
<p>　　又曰：赫连勃勃。勃性工巧，然残忍刻暴。乃蒸土筑城，锥入一寸，即杀作者；锥若不入，即杀行锥者，而并筑之。</p>
<p>　　《管子》曰：女有一锥，然后成为女。</p>
<p>　　《孙卿子》曰：无置锥之地，而公侯不能与之争名，仲尼是也。</p>
<p>　　《庄子》曰：尧、舜有天下，子孙无置锥之地。</p>
<p>　　《韩子》曰：尧、舜无置锥之地，於后世而德结。</p>
<p>　　《吕氏春秋》曰：子产相郑十八年，刑三人，杀三人，锥刀之遗於道者，莫之敢举。</p>
<p>　　○钻</p>
<p>　　《尚书大传》曰：古者中刑用钻、凿。</p>
<p>　　《物理论》曰：赵尧，锥钻之吏，能探高祖深心，致位丞相。</p>
<p>　　○钳</p>
<p>　　《汉书》曰：江充捕巫蛊，烧铁钳灼，强服之。</p>
<p>　　《吴时外国传》曰：扶南有讼者，烧铁令赤，以钳举铁，着手行七步，无罪者手不烧，有罪者手即焦。</p>
<p>　　○泥镘</p>
<p>　　《尔雅》曰：镘谓之圬。(郭璞注曰：泥镘也。)</p>
<p>　　《说文》曰：镘，铁圬也。</p>
<p>　　《左传》曰：郑子产相郑伯如晋，晋侯未之见。子产使尽坏其馆之垣，而纳车马焉，曰："文公之为盟主也，崇大诸侯之馆，圬人以时塓馆宫室。"(圬人，涂者。)</p>
<p>　　《论语》曰：宰予昼寝，子曰："朽木不可雕也，粪土之墙不可污也！"</p>
<p>　　○凳</p>
<p>　　《续晋阳秋》曰：何无忌母，刘牢之姊也。无忌与高祖谋，夜於屏风里制檄文。母潜凳於屏风上窥之，既知其谋，大喜，谓曰："汝能如此，吾仇耻雪矣！"</p>
<p>　　《世说》曰：谢中郎在寿阳败，临奔走，犹求玉怗凳也。</p>
<p>　　○篮</p>
<p>　　《集异记》曰：丹阳张承先家有鬼，长为其取物。会有客，须莼斤、鲤鱼二十头。鬼将一小儿，持篮至骠骑街十字路，小儿睡觉，看篮中已有莼、鲤。</p>
<p>　　○{鬲}(许的切)</p>
<p>　　《方言》曰：{鬲}，所以注斛。陈魏宋楚之间谓之{鬲}，或谓之箩。自关而西谓之注箕。(郭璞注曰：盛米谷写斛中也，江东亦呼为{鬲}，箩属，形小而高也。)</p>
<p>　　《续搜神记》曰：吴兴人章苟者，於田中耕，乘小船以归。箩鱼鲑置船中，著菰里，有物辄已食尽，如此非一。后日，磨锻，於菰芦中见一大蛇偷。苟以鋘叉之，中其蛇。</p>
<p>　　○笼</p>
<p>　　《史记》曰：宋元王二年，江使神龟使於河，至泉阳，渔者豫且举网而囚之，置笼中。见梦於王曰："我为江使於河伯，而网当路，豫且得我。王有德义，故来告愬。"</p>
<p>　　又曰：齐使淳于髡献鹄於楚，出邑门，道飞其鹄，揭空笼而献之。</p>
<p>　　《东观汉记》曰：耿恭於疏勒城穿井，十五丈得水。恭乃正衣冠，向井再拜，为吏士祷水，身自率士负笼，有飞泉涌出。吏士惊喜，皆称万岁。</p>
<p>　　《晋中兴征祥说》曰：泰元中，公王妇女发缓倾髻，以为盛饬，用发丰多，不可恒戴，乃先於笼上榜之，名曰假髻，或曰假头。至于贫民，不能自办，自号无头，就人借髻，亦服之妖也。无几时，烈宗晏驾，而天下骚动，二十年中兵革不息。孙恩之乱，刑斩无数。桓玄之役，死者万计。凡被戮之家，多亡头首。</p>
<p>　　沈约《宋书》曰：废帝狂悖无道，诛害群臣，公卿忌惮，诸父并聚之殿内，殴棰陵曳，无复人理。建安王休仁，及太宗山阳王休祐形体并肥壮，帝以竹笼盛而称之。</p>
<p>　　《续述征记》曰：梁邹西有笼水，发源长城山，直北流於梁郭西注济水。或云齐之孝妇，诚感神明，涌泉发於内，潜以绩笼蔽之，人莫之知，由是无谷汲之劳。姑及家人疑而嫉之，值出而搜其室，既无所睹，试发此笼，而泉遂濆涌，流漂居宇，所以名曰笼水也。</p>
<p>　　《庄子》曰：一雀过羿，羿必得之。或以天下为之笼，则雀无逃矣。是故汤以庖笼伊尹，秦穆公以五羊之皮笼百里奚，以其所好笼之也。</p>
<p>　　《淮南子》曰：张天下以为之笼，因江海以为之罟，何亡鱼失鸟之有乎？</p>
<p>　　又曰：狐裘负笼，甚可怪也。</p>
<p>　　《世说》曰：宋处宗甚有思理，常得一长鸣鸡，爱而食之，恒笼盛着窗间。鸡遂作人语，与处宗谈论，极有言思，终日不辍。处宗因此言巧大进。</p>
<p>　　《楚辞》曰：凤皇作鹑笼兮，虽翕翅其不容。</p>
<p>　　傅咸《班鸠赋·叙》云：余楸蔚然成林，闲居无为。有时游之，顾见斑鸠，音声可悦，於是捕而畜之。既己扰驯，出之於笼，无何失去。后时时一来，飞翔似如有恋。聊为之赋。</p>
<p>　　成公绥《鹦鹉赋》曰：小禽也，以其能言解意，故为人所爱。盛之以金笼，升之以殿堂，可谓珍之矣。盖乃未得鸟之性也！</p>
<p>　　古诗曰：罗敷好蚕桑，采桑城南隅。青丝为笼绳，桂枝为笼钩。</p>
<p>　　沈约《宋书》曰：废帝狂悖无道，诛害群公，忌惮诸父，并聚之殿内，欧棰陵曳，无复人理。建安王休仁，及太宗山阳王休祐，形体并肥壮，帝每以竹笼盛而称之。</p>
<p>　　○籝</p>
<p>　　《说文》曰：籝，笭也。</p>
<p>　　《汉书》曰：韦贤曰："遗子黄金满籝，不如一经。"</p>
</div>
</div>
<div class="bookvmiddle">
<a href="/guwen/bookv_15614.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15616.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
