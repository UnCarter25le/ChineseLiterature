
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·兽部·卷三_古诗文网
</title>
<meta content="○虎上《说文》曰：虎，山兽之君也。《春秋运斗枢》曰：枢星散而为虎。《易·复卦》曰：履虎尾，不咥人，亨。又《颐卦》曰：虎视眈眈，其欲逐逐。《易·革卦》：九五像曰：" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15742.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>兽部·卷三</b></span>
<a href="javascript:PlayBookv(15742)" style="margin-left:5px;"><img alt="" height="16" id="speakerimgBookv15742" src="/img/speaker.png" width="16"/></a>
<span id="bookvPlay15742" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○虎上</p>
<p>　　《说文》曰：虎，山兽之君也。</p>
<p>　　《春秋运斗枢》曰：枢星散而为虎。</p>
<p>　　《易·复卦》曰：履虎尾，不咥人，亨。</p>
<p>　　又《颐卦》曰：虎视眈眈，其欲逐逐。</p>
<p>　　《易·革卦》：九五像曰：大人虎变，其文炳也。</p>
<p>　　《易通卦验》曰：立秋，虎始啸。</p>
<p>　　《月令》曰：仲冬，虎始交。</p>
<p>　　《礼记》曰：孔子过太山侧，有妇人哭於墓者而哀。夫子式而听之，使子贡问之曰："子之坎蘙，一势重有忧者。"而曰："然。昔者吾舅死于虎，吾夫又死焉，今吾子又死焉。"夫子曰："何为不去？"曰："无苛政。"钟曰："小子识之，苛政猛于虎也。"</p>
<p>　　《左传·绪瀚四年》曰：若敖娶于云阝，生斗膊等。若敖卒，从其母畜于云阝。淫于云阝子之女，生子文焉。云阝夫人使弃诸梦中。(梦，泽。)虎乳之。云阝子田，见之，惧而归夫人，以告，(告女私通所生。)遂使收之。楚人谓乳为穀，谓虎为於菟，故命之曰斗穀於菟。</p>
<p>　　《春秋考异邮》曰：三九二十七，七者阳气成，故虎七月而生。阳立于七，故虎首尾长七尺。般般文者，阴阳杂也。</p>
<p>　　《春秋演孔图》曰：天命荡，白虎戏朝。其终，白虎在野。</p>
<p>　　《尔雅》曰：甝，白虎。(汉宣帝时，南郡获白虎，献其皮骨爪牙也。)〈虎儵〉，黑虎。(〈虎儵〉，音叙。甝，胡甘切。)</p>
<p>　　《汉书》曰：猛虎之犹与，不如蜂虿掷曷蠚。</p>
<p>　　又曰：武帝玄狩中，南郡获白虎，以为宝。</p>
<p>　　又曰：李广北平郡出猎，见草中石，以为虎而射之，中石没羽。视之，石也。明日射之，终不能入矣。</p>
<p>　　又曰：司马迁书曰：猛虎在山中，百兽震恐。及陷槛阱，摇尾而求食，积威约之渐也。</p>
<p>　　又曰：李敢子禹，有宠于太子。禹有勇，上召禹使刺虎。悬下圈中，未至地，有诏引出之。禹以剑斫绝累，欲刺虎。上壮之，遂放焉。</p>
<p>　　《后汉书》曰：刘昆字桓公，光武时为弘农太守。先是，崤渑驿道多虎灾，行旅不通。昆为政三年，仁化大行，虎皆负子渡河。帝闻而异之。后徵为光禄勋，诏问昆曰："前在江陵，返风灭火；后守弘农，虎北渡河。行何德政而致是事？"昆对曰："偶然耳。"煮右皆笑其质讷。帝叹曰："杆乃长者之言也。"顾命书诸策。</p>
<p>　　又曰：宋均迁九江太守，郡多虎暴，数为人患。常募设槛阱，而犹多伤害。(槛为机以捕兽，阱谓穿地陷之。)均到，下记属县曰："夫虎豹在山，鼋鼍在水，各有所托。且江淮之有猛兽，犹北土之有鸡豚也。今为人害，咎在残吏，而劳勤张捕，非忧恤植稻也。其务退奸贪，思进忠善。可一去槛阱，除削课制。"其后传言虎相与东游渡江。</p>
<p>　　又曰：法雄为南郡太守。郡滨带江沔，又有云梦薮泽。(云梦泽，今在安州。)永初中，多虎狼植旦。前太守赏募张捕，反为所害者甚众。雄乃移书属县曰："凡虎狼之在山林，犹人之居城市。古者至化之代，猛兽不扰，皆由恩信宽泽，仁及飞走。太守虽不德，敢忘其义！记到，其毁坏槛阱，不得妄捕山林。"是后虎害稍息，人以获安。在郡数岁，岁常丰稔。</p>
<p>　　又曰：童恢字汉宗，为不其令。户人常为虎所害，乃设槛捕之，生获二虎。恢咒虎曰："天生万物，惟人为贵。虎狼当食六畜，而残暴于人。王法杀人者死，伤人则论法。若是杀人者，当垂头服罪。自知非者，当号呼称冤。"一虎低头闭目，状若震惧，即时杀之。一乃踊跃自奋，遂放之。</p>
<p>　　谢承《后汉书》曰：豫章刘陵，字孟高，为长沙安成长。先时多虎，百姓患之，皆从他县。陵之官，修德政。逾月，虎悉出界，去贸苍还。</p>
<p>　　《汉皇德传》曰：世祖遣邓禹西征，送之于道。既返，因于野王猎。路见二老翁即禽，世祖问曰："禽何向？"并举首西指，言："杆中多虎，臣每即禽，虎亦即臣。大王勿往也。"</p>
<p>　　《方言》曰：虎，陈、魏、宋、楚之间或谓之李父，江淮南楚之间谓之李耳，(虎食物，值耳即止，以触其讳故。)或谓之於〈虎兔〉。(於音乌，〈虎兔〉音窦。匠箔南山夷呼虎为〈虎兔〉。自关东西或谓之伯都也。)</p>
<p>　　《风俗通》曰：呼虎为李耳，俗说虎本南郡中庐李氏公所化。为呼李耳因喜，呼班便怒。</p>
<p>　　《龙鱼河图》曰：悬文虎鼻门上，宜官，子孙带印绶。悬虎鼻门中，周一年，取烧作屑，与妇引之，二月中便有儿，生贵子。勿令人知之，泄则不验也。亦勿令妇人见之。</p>
<p>　　《春秋后语》曰：楚黄歇说秦昭王曰："天下强国，莫过于秦楚。今闻大王欲伐楚，此犹两虎相与斗，而驽犬受蒲爸，不如善楚也。"</p>
<p>　　又曰：秦惠王谓陈轸曰："今韩魏相攻，期年不解。或谓寡人救植点，或曰勿救便。寡人不能自为决，愿子为寡人计之。"轸曰："亦常有以卞庄子之刺虎闻于王者乎？"王曰："不闻。"轸曰："卞庄子方刺虎，而卞竖子止之，曰：'两虎方食牛，牛甘必争，争必斗。斗则大者伤，小者死。从伤而刺之，一举必有双虎之名'。卞庄子以为然，立而顾之。有顷，两虎果斗，大者伤，小者死，一举果有双虎之功。今韩魏相攻，期年不解，是必大国伤，小国亡。从伤而伐之，一举必有二实。此犹卞庄子刺虎之类也。"惠王曰："善。"咒不救。待其败而攻之，果大克也。</p>
<p>　　《吴越春秋》曰：吴王葬昌门外，金玉精上为白虎。</p>
<p>　　《列士传》曰：秦召公子无忌，无忌不行，使朱亥奉璧一诗。秦王大怒，将朱亥着虎圈中。亥瞋目视虎，眦裂，血出溅虎，虎终不敢动。</p>
<p>　　《穆天子传》曰：有虎在于葭中，(葭，苇。)七萃之士曰高奔戎，乃生捕虎而献之。天子命为柙，(柙，槛。)而畜之东虞，是曰虎牢。(今苜眶成皋县是也。)</p>
<p>　　《山海经》曰：孟山、鸟鼠同穴之山，其上多白虎也。</p>
<p>　　又曰：狄山，爰有熊罴文虎。幽都之山黑水上有玄虎。</p>
<p>　　《试萦》曰：虎豹之驹未成文，而有食牛之气。</p>
<p>　　又曰：中黄伯曰："余左执太行之夔，而右惨鬋虎。"</p>
<p>　　《韩子》曰：庞共与太子质于邯郸，谓魏王曰："今一人言市有虎，王信乎？"王曰："不。""二人言，王信乎？"王曰："不。""三人言，王信乎？"曰："寡人信之。"庞共曰："夫市伍垄明矣，而三人言，成市虎。今邯郸去魏远于市，议臣者过三人，愿王察之。"庞共从邯郸还，境不得入。</p>
<p>　　又曰：夫虎之所以能伏狗者，爪牙也。使虎释其爪牙，而使狗用之，则虎反服于狗矣。人主者，以刑德制臣。今君失其刑德而使臣用之，则君反制于臣矣。</p>
<p>　　《管子》曰：桀之时，女乐三万人。放虎于市，观其惊骇。</p>
<p>　　《列子》曰：梁鸯曰："养虎之法，凡顺之则喜，逆之则怒，此血气者性也。夫食虎物，不敢以生物与之，为其杀之，恐怒也；不敢以全物与之，为其决之，恐怒也。"(《庄子》同。)</p>
<p>　　《孟子》曰：晋人有冯妇者，善搏虎。有众逐虎，望见冯妇趋而迎之。</p>
<p>　　《孙卿子》曰：望见寝木，以为伏虎。</p>
<p>　　《吕氏春秋》曰：衣人在寒，食人在饥。陈思称：投虎千金，不如一豚肩。</p>
<p>　　《淮南子》曰：中行缪伯手搏虎而不能生也。(中行缪伯，晋臣也。力能搏虎，而不能伏之也。)</p>
<p>　　又曰：蛇不可使为足，虎不可使缘木。</p>
<p>　　《淮南万毕术》曰：烧角入山，则虎豹自远，恶其臭也。</p>
<p>　　又曰：昔者牛哀病，七日，化而为虎。其兄启户而入，虎搏而杀之。方其为虎，不知其常为人也；方其为人，不知其且为虎也。(且犹将也。)</p>
<p>　　又曰：虎啸则谷风生。</p>
<p>　　《说苑》曰：孔鸟爱羽，虎豹爱爪，所以辅其身也。</p>
<p>　　《抱朴子》曰：虎及鹿兔皆寿千岁。满五百岁者，其色皆白。</p>
<p>　　又曰：或问为道者多在山林，山林虎狼之室，何以避之？抱朴子曰："古之入山者，佩黄神越章。其广四寸，其字百二十，以封泥着所住之四方各百步，则虎狼不敢近其内也。"</p>
<p>　　又曰：山中寅日称虞吏者，虎也。</p>
<p>　　又曰：蔡诞入山，还其家，云被谪到昆仑，昆仑山下白虎、蜲蛇长百馀里，其口中牙皆如三百斛舡大。</p>
<p>　　《风俗通》曰：虎者阳物，百兽之长也，能噬食鬼魅。今人卒得病，烧皮饮之。系其衣服亦辟恶。此甚验。</p>
<p>　　又曰：桃梗、苇茭、画虎。谨案案《黄帝书》：上古之时，有神荼与郁垒，兄弟二人，性能执鬼。度朔山上桃树下简阅百鬼，鬼无道理妄为人祸，荼与郁垒缚以苇索，执以食虎。於是官常以腊除夕饰桃人、画虎於门。皆是追效前事，冀以御凶也。</p>
<p>　　又曰：宋均为九江太守，虎负子渡江。案虎毛婆娑，岂犯阳侯波？里语云："狐欲渡河，无奈尾何？"舟人尚有惧，况虎耶？若德被誓海，虎亦不能至鬼方也。</p>
<p>　　蒋济《万机论》曰：猛虎不处卑势，鸷鸟不立垂枝也。</p>
<p>　　《西京杂记》曰：李广与兄弟猎于冥山之北，见卧虎焉，射，一矢毙。继其髑髅以为枕，示服猛也；铸铜像其形为溲器，示厌服之也。</p>
<p>　　又曰：余所知有鞠道龙，善为幻术。常向余说曰："东海人黄公，少时为幻，秦末有白虎见东海，诏遣黄公以赤刀往厌之。术既不行，遂为虎所杀。三辅人俗用以为戏，汉朝亦取之为角抵戏焉。"</p>
<p>　　《王子年拾遗录》曰：始皇二年，謇涓国画工者名烈裔，刻白玉两虎，削玉为毛，有如真矣，不点两目睛。始皇使余工夜往点之为睛。旦往，虎即飞去。明年，南郡有献白虎二头。始皇使视之，乃是先刻玉。始皇命去目睛，二虎不能复去。</p>
</div>
</div>
<div class="bookvmiddle">
<a href="/guwen/bookv_15741.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15743.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
