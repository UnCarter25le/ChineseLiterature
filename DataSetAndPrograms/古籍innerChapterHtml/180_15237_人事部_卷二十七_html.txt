
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·人事部·卷二十七_古诗文网
</title>
<meta content="○健《释名》曰：健，建也。能有所建为也。《左传·庄公》曰：宋万弑闵公于蒙泽，曹师伐之。南宫长万奔陈，以乘车辇其母，一日而至。(乘车，非兵车也。驾人曰辇。宋去陈二百六十里，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15237.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>人事部·卷二十七</b></span>
<a href="javascript:PlayBookv(15237)" style="margin-left:5px;"><img alt="" height="16" id="speakerimgBookv15237" src="/img/speaker.png" width="16"/></a>
<span id="bookvPlay15237" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○健</p>
<p>　　《释名》曰：健，建也。能有所建为也。</p>
<p>　　《左传·庄公》曰：宋万弑闵公于蒙泽，曹师伐之。南宫长万奔陈，以乘车辇其母，一日而至。(乘车，非兵车也。驾人曰辇。宋去陈二百六十里，言万之多力。)宋人请南宫长万於陈，陈人使妇人饮之酒，而以犀革裹之，比及宋，手足皆见。</p>
<p>　　又曰：初，雩，讲于梁氏，女公子观之。圉人荦自墙外与之戏。子般怒，使鞭之。公曰："不如杀之，是不可鞭。荦有力焉，能投盖于稷门。"(盖，覆地。稷门，鲁南城门。走而自投接其屋之桷，反覆门上。)</p>
<p>　　又《宣公下》曰：晋魏颗见老人结草以抗杜回。(杜回，秦之力人也。)</p>
<p>　　又《成公上》曰：高固入晋师，磔石以投人，禽之而乘其车，系桑本焉，以徇齐垒。</p>
<p>　　又《成公下》曰：晋楚交战，叔山冉搏人以投，中车，折轼。晋师本焉，以徇齐垒。</p>
<p>　　又《襄公十年》曰：晋荀偃、士丐请钒党阳，偪阳人启门，诸侯之士门焉。(见门开，故攻之。)悬门发，邹人纥抉之以出门者。(纥，邹邑大夫，仲尼父叔梁纥也。)狄虒弥建大车之轮而于之以甲以为橹，(狄虒弥，鲁人。蒙，覆也。橹，大盾也。)左执之，右拔戟，以成一队。(百人曰队。)孟献子曰："《诗》所谓有力如虎者也。"主人悬布，堇父登之，及堞而绝之。坠则又县之，苏而复上者三。主人辞焉，乃退。</p>
<p>　　又《哀公下》曰：楚白公作乱，劫惠王。子西以袂掩面而死。子期曰："昔者吾以力事君，不可以弗终。"抉豫章以杀人而后死。(以效其多力。豫章，大木。)</p>
<p>　　《史记》曰：秦王有力好戏，士任鄙、乌获、孟说皆至大官。王与说举龙文赤鼎，绝膑而死。</p>
<p>　　又曰：范雎说秦昭王曰："乌获、任鄙之力，成荆、孟贲、庆忌、夏育之勇。"</p>
<p>　　又曰：张良常学淮阳，东见沧海君，得力士，为铁椎重百二十斤。秦皇东游，良与客俱击秦皇博浪沙中，误中副车。秦皇大怒，大索天下，求贼甚急。张良乃更姓名，亡匿於下邳。</p>
<p>　　《汉书》曰：项羽在鸿门，沛公与张良在坐。樊哙闻事急，乃拔盾入。初入营，营卫止哙，哙直撞入，立帐下。羽见之，问："为谁？"良曰："沛公参乘樊哙也。"羽曰："壮士！赐之卮酒、彘肩。"哙既饮酒，拔剑切肉食之。羽曰："能复饮乎？"曰："臣死且不辞，岂特卮酒也。"</p>
<p>　　又曰：甘延寿字君况，北地郁郅人。少以良家子善骑射，为羽林，投石拔距绝於等伦，常超逾羽林亭楼，由是迁为郎。</p>
<p>　　又曰：淮南王长，力能扛鼎，广陵王胥手搏熊罴。</p>
<p>　　又曰：上官桀从武帝上甘泉，天大风，车不得行，解盖授桷拢桀奉盖，虽风常属车；雨下，盖御。上奇其才力，迁未央厩令。</p>
<p>　　又曰：彭城王翌，身长八尺七寸，骁幹过人，能手举殿梁，超过平阳。</p>
<p>　　《楚汉春秋》曰：项梁尝阴养士，最高者多力拔树以击地。</p>
<p>　　《东观汉记》曰：盖延字巨卿，身长八尺，弯弓三百斤，以气势闻。</p>
<p>　　又曰：阴兴字君陵，为期门仆射。从上出入，常操小盖，疾风暴雨，屏翳左右，泥涂隘狭，自投车下，脱袴解履，涉淖至膝。</p>
<p>　　又曰：祭彤字次孙，力贯弓三百斤，入为大仆。从至鲁，帝指子路室曰："此太仆室也。"</p>
<p>　　范晔《后汉书》曰：虞延字子太，陈留人。延生时有物如匹练直昇天。长八尺六寸，力能扛鼎。</p>
<p>　　又曰：董卓膂力过人，双带两鞬，左右驰射，为羌胡所畏。</p>
<p>　　《魏志》曰：许褚字仲康，长八尺馀，大十围，容貌雄毅，勇力绝人。汉末，聚宗琢裴壁以御寇贼。贼攻壁，褚令男女聚石如盖者。褚飞石掷之，所值皆碎。以牛与贼易食，牛奔还，褚一手逆曳牛尾，行百步，贼遂不敢取牛。褚后事太祖，以力如虎而痴，号曰"痴虎"。</p>
<p>　　又曰：典韦，陈留人，形貌魁梧，膂力过人。</p>
<p>　　又曰：吕布字奉先，五原人也。以骁武给并州刺史丁原。为骑都尉，便弓马，膂力过人，号为飞将。</p>
<p>　　《英雄记》曰：袁绍父成，字文开。名壮健，贵戚权豪自大将军梁冀以下，皆与交结恩好，言无不从，故京师谚曰："事不谐，诣文开。"</p>
<p>　　《江表传》曰：太祖与马超单马会语，超负其多力，常置六斛米囊，东西走马，辄掣米囊以量太祖轻重。许褚瞋目瞪盼，超曰："闻君有健将虎侯那在？"太祖指褚，超乃止。太祖寻知之，叹息良久，曰：几为狡虏所欺。"</p>
<p>　　王隐《晋书》曰：吴彦字士则，吴郡人。有文武才幹，长八尺馀，膂力如虎。</p>
<p>　　《晋中兴书》曰：庾阐父东，以勇力闻。世祖时，西域遣一使胡，趫〈走巢〉(音巢。)勇果，自谓无敌，晋人不敢与校。世祖募求勇敢之士，惟东应选，遂懪杀胡，勇闻殊俗。晋令曰："选三部司马，皆限力举千二百斤以上；前驱司马，取使大戟；由基司马，取能挽一石七斗以上弓。"</p>
<p>　　沈约《宋书》曰：丁旿骁勇有气力，时人为之语曰："勿跋扈，付丁旿。"</p>
<p>　　萧子显《齐书》曰：张敬儿为持节，督雍梁二州刺史。部伍泊沔口，敬儿舴艋过江，诣晋熙王燮。中江遇船覆，左右丁壮者各走，馀二小吏没，舱下呼叫，张敬儿两掖挟之，随船覆仰，常得在水上。如此翻覆行数十里，方得迎接。</p>
<p>　　又曰：东昏侯有膂力，能担白虎幢。自制杂色锦伎衣，缀以金花玉镜，众宝逞诸意态。</p>
<p>　　崔鸿《十六国春秋·秦录》曰：姚兴将军王奚仲，骁悍有膂力。去其弓槊，持短兵出堡，与赫连勃勃力战，众多伤。勃勃乃羁縻图之，断其水路，堡民执奚仲出降，勃谓奚仲曰："卿忠臣也，朕方与卿共平天下。"奚曰："若蒙大恩，速死为惠。"乃与所亲数十人自刎而死。</p>
<p>　　又《前赵录》曰：郭默字玄雄，河内怀人，世以屠沽为业。默壮勇拳捷，能贯甲跳三丈堑，时人咸异之，曰："此儿必兴郭氏。"河内陆允，世之豪民，望见以女妻之。</p>
<p>　　又曰：陈安字虎侯，家世农民。安少慷慨，曰："大丈夫当乘轩杖节，安能久执犁锄乎？"遂东游京师，颇学书算，读《魏书》见许褚而慕之，乃自字虎忽拢遇晋室丧乱，遂凭结司马宾。骁壮果毅，武幹过人，多力善射，持七尺刀贯甲，奔及驰马。</p>
<p>　　又《前秦录》曰：张蚝(音刺。)本姓弓，上党泫氏人也。膂力过人，能却曳牛走，张平爱而子之。淫於平妾，知而责之。蚝惭，割阴以自誓，遂为阉人。坚甚宠之，常侍左右，终为名将。所在有殊功，称邓羌、张蚝"万人敌"也。</p>
<p>　　又《后赵录》曰：张弥，字巨秦，汲郡人。晋永嘉中，与梁臣戍武德城，石勒攻之，城溃，弥随例当坑，大呼曰："官当活健儿，何以杀也？"勒曰："有何健事而求活也？"弥曰："武德西城上，大声督战，时警备严设，使贼不入，正是张弥。"勒笑曰："降儿能尔，正自奇健。"乃赦之。</p>
<p>　　《赵书》曰：汲桑，清河则丘人。年二十馀，力扛百钧，呼闻数里，时人服之。</p>
<p>　　又曰：刘灵，阳平人，年二十馀，常期役於县，力制奔牛，走及驰马。</p>
<p>　　《后魏书》曰：孝文帝有膂力，年十馀岁，能以指弹碎羊髀骨。</p>
<p>　　又曰：玄淑字买仁，有膂力，弯弓三百斤，善骑射。</p>
<p>　　又曰：陈留王虔，姿气魁杰，膂力绝人。每以常矛短刀大作之，犹患其轻，后缀铜铃於刃下，其弓力倍如常人，以其殊异於世。虔常临阵以槊刺人，遂贯胸高举，以示於众。又尝以一手顿槊於地，骑马伪退，敌人争取，引不能出。虔引弓射之，一箭杀其二人，摇槊之徒，亡魄奔散，乃命人取槊而反。每从征伐，乃率偏将先登陷阵，勇冠当时。</p>
<p>　　又曰：卫王仪，长七尺五寸，容貌甚伟，美鬓髯，有算略。少能舞剑骑射，膂力过人，弓将十石。陈留公虔槊大见称异，时人云"卫王弓，桓王槊"也。</p>
<p>　　又曰：韩茂字玄兴，尝从太宗征丁零。时大风，旌旗皆偃仆，茂於马上持幢，初不倾倒。太鬃讶其膂力。</p>
<p>　　又曰：伊馥，代人也，善射多力，曳牛却行。</p>
<p>　　《三国典略》曰：周贺若敦尝从太祖校猎於甘泉宫，围人不齐，兽多越逸，太祖大怒。围内惟有一鹿，俄亦突围而走，敦跃马驰之，鹿上东山，敦弃马步逐山半，掣之而下，太祖大悦。</p>
<p>　　《周书》曰：韩雄，河东垣人也。少敢勇魁岸，膂力绝人。工骑射，有将帅才略。</p>
<p>　　又曰：窦炽字光成，性宽明有伟略，美鬓髯，身长八尺二寸，善骑射，膂力过人。</p>
<p>　　《隋书》曰：鱼俱罗，冯翊下邽人也。身长八尺，膂力雄壮，言闻数百步。</p>
<p>　　《墨子》曰：纣有勇力之人，生捕兕虎，指画杀人。</p>
<p>　　《晏子》曰：昔夏之衰也，有推侈大戏；殷之衰也，有费仲、恶来，足走千里，手制兕虎。</p>
<p>　　《子思子》曰：中行穆伯手捕虎。</p>
<p>　　《列子》曰：公仪伯以力闻诸侯，周宣王备礼聘之。公仪伯至；观形，懦夫也，宣王心惑，曰："汝之力何以？"对曰："臣之力能折春螽之股，胜秋蝉之翼。"王作色曰："吾之力者能分犀兕之革，曳九牛之尾，犹憾其弱。"公仪伯曰："臣之师有商丘子者，力无敌於天下，而六亲弗知，未尝用其力故也。"</p>
<p>　　又曰：魏黑邜杀丘邴章，邴章之子来丹谋复仇。丹气甚猛，形甚露，计粒而食，从风而趋，誓手剑以屠黑邜。黑邜悍志绝众，力抗百夫，筋骨皮肉，非人类也。延颈承刃，披胸受矢，芒锷摧屈，而体无痕。负其才力，视来丹犹雏鷇也。</p>
<p>　　《孟子》曰：有冯妇，善搏虎。</p>
<p>　　《尸子》曰：中黄伯余左执太行之獶，(音猱。)右搏雕虎，惟象未与吾试，愿为牛与象斗以自试。</p>
<p>　　又曰：飞廉、恶来力角犀兕，勇搏熊虎也。</p>
<p>　　《孔丛子》曰：孔鲋谓陈王曰："梁人有阳由者，其力扛鼎，伎巧过人，骨腾肉飞。</p>
<p>　　《淮南子》曰：孔子勇复孟诸，足蹀狡兔，不以力闻。</p>
<p>　　《六韬》曰：纣之卒握炭流汤者十八人，崇侯虎等举五百石重沙二十四人。</p>
<p>　　《山海经》曰：中曲之山有怀木，食之多力。</p>
<p>　　《穆天子传》曰：有虎在於葭中，七萃之士曰高奔戎，生捕以献天子，乃命为柙而畜之东虞，是曰虎牢。</p>
<p>　　《吕氏春秋》曰：孔子之劲能招国门之关。(抬，举也。《淮南子》同也。)</p>
<p>　　又曰：赵氏，中山之多力者，曰："吾兵衣铁甲，操铁杖以战，所击无不碎，所冲无不陷，以车投车，以人投人。"</p>
<p>　　《春秋外传》曰：少室吻简子右，闻牛谈有力，请与之戏，不胜，致右焉，简子许之。使少室为宰，曰："知贤而让，可以训矣。"</p>
<p>　　《蜀王本纪》曰：秦王知蜀王好色，乃献女五人。蜀王遣五丁迎女，还梓潼，见大蛇入山穴，一丁引其尾不出，五丁共引蛇，山乃崩。</p>
<p>　　《说苑》曰：勇士孟贲，水行不避蛟龙，陆行不避虎狼，发怒吐气，声响动於天。</p>
<p>　　王充《论衡》曰：语称纣力能索铁伸钩，抚梁易柱，言其多力也。</p>
<p>　　《风俗通》曰：颍川张钦，字孟孝。吴楚反，与亚夫常为前锋，陷阵溃围，傍人观曰："壮哉此君！"钦闻自矜，遂死军。</p>
<p>　　《方言》曰：蹶，膂力也。东齐曰蹍，宋鲁曰膂，膂力也。(郭璞曰：律蹶，多力貌。)</p>
<p>　　《通俗文》曰：强健曰馶。(音翅。)</p>
<p>　　《曹肇别传》曰：肇之弟纂，字德思，力举千钧，明帝宠之，寝止恒同。尝与戏，赌衣物，有所获，辄入御帐取而出之。</p>
<p>　　《石虎别传》曰：虎字季龙，勒从弟，年十七八，身长七尺五寸，好弓马射猎，迅健有勇力。同时等类多畏惮之。</p>
<p>　　《异苑》曰：荆州上明浦常有蛟杀人，死者不脱岁。昇平中，邓遐为太守，素勇健，入水觅蛟，曳出斩之，至今不复有患。</p>
<p>　　《博物志》曰：石蕃，卫臣也，有勇力，背负千二百斤沙。</p>
<p>　　《西京杂记》曰：江都王劲捷，能超七尺屏风。</p>
<p>　　任豫《益州记》曰：玄帝为丞相，有力士锺齐，本吴人，百斛米分为三担，担从渚入市五六里。</p>
<p>　　《世说》曰：周处年少时，凶强使气，为乡里所患。时义兴水中有蛟，山中有虎，并皆犯暴百姓。义兴人谓为"三横"，而处尤极。或说处使杀蛟虎，遂入击蛟，或没或出，行数十里，经三日夜，乡里皆谓死，更相庆，处竟杀蛟而出，始知为人情所患。处遂自为改励，终为忠臣孝子。</p>
<p>　　《楚辞》曰：魂兮来归无上天，一夫九首，拔木九千。(言有一丈夫身有九段，强梁多力，从朝至幕，能拔木九千也。)</p>
<p>　　张衡《西京赋》曰：乌获扛鼎，都庐寻橦。</p>
<p>　　○羸</p>
<p>　　《说文》曰：羸，痿也。</p>
<p>　　《释名》曰：羸，累也，恒累於人也。</p>
<p>　　《东观汉记》曰：和喜太后遭新野君丧，悲伤思慕，赢瘦骨立，不能自胜。</p>
<p>　　王隐《晋书》曰：皇甫谧表从武帝借书，上送一车书与谧，谧羸病，手不释书，历观今古，无不皆综。</p>
<p>　　又曰：尚书令傅勖久羸瘦，上令太官给乳酪。</p>
<p>　　《吴越春秋》曰：子胥与要离见於吴王，要离对曰："臣吴国之东阡陌人，细微无力，迎风则偃，背风则仆，大王有命，臣不敢尽死。"</p>
<p>　　《吕氏春秋》曰：吴王欲杀王子庆忌而莫之能杀，吴王患之。吴王之友曰要离谓王曰："臣请杀之。"吴王曰："汝拔剑不能举臂，上车不能登足，汝能杀之？"要离曰："请必能。"吴王曰："诺"。</p>
<p>　　《世说》曰：何晏字平叔，体弱不胜重服。</p>
<p>　　又曰：李钦是茂曾第六子，清贞有远操，而少羸病，不肯婚宦。居住临海，常往兄侍中墓下。既有高名，王丞相辟为公府掾。钦得板命，笑曰：茂弘乃复以一爵假人。</p>
<p>　　又曰：丞相去见卫洗马，曰："居然有羸形，虽复终日调畅，犹若不堪罗绮。"</p>
</div>
</div>
<div class="bookvmiddle">
<a href="/guwen/bookv_15236.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15238.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
