
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·天部·卷三_古诗文网
</title>
<meta content="○日上《说文》云：日者，实也，太阳之精不亏。字从口一，象形也。又君象也。《易》曰：《离》为日。又曰：日中则昃。又曰：日。又曰：日月运行，一寒一暑。又曰：阴阳之义配日月。又曰：悬象著" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_14854.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>天部·卷三</b></span>
<a href="javascript:PlayBookv(14854)" style="margin-left:5px;"><img alt="" height="16" id="speakerimgBookv14854" src="/img/speaker.png" width="16"/></a>
<span id="bookvPlay14854" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○日上</p>
<p>　　《说文》云：日者，实也，太阳之精不亏。字从口一，象形也。又君象也。</p>
<p>　　《易》曰：《离》为日。</p>
<p>　　又曰：日中则昃。</p>
<p>　　又曰：日。</p>
<p>　　又曰：日月运行，一寒一暑。</p>
<p>　　又曰：阴阳之义配日月。</p>
<p>　　又曰：悬象著明，莫大乎日月。</p>
<p>　　又曰：日月之道，贞明者也。</p>
<p>　　又曰：日中为市，致天下之民，聚天下之货。</p>
<p>　　又曰：日往则月来，月往则日来，日月相推而明生焉。</p>
<p>　　又曰：日昃之离，不鼓缶而歌，则大耋之嗟。凶。</p>
<p>　　又曰：《丰卦》曰："丰。亨，王假之。勿忧。宜日中。宜照天下也。"(以勿忧之德，故宜照天下。)</p>
<p>　　又曰：日月丽乎天。</p>
<p>　　又曰：日月得天而能久照。</p>
<p>　　《书》曰：寅宾出日，平秩东作。日中，星鸟，以殷仲春。</p>
<p>　　又曰：日永，星火，以正仲夏。日短，星昴，以正仲冬。</p>
<p>　　又曰：寅饯纳日，平秩西成。</p>
<p>　　《诗》曰：其雨其雨，杲杲出日。</p>
<p>　　又曰：谓予不信，有如皎日。</p>
<p>　　又曰：嗈々鸣雁，旭日始旦。</p>
<p>　　又曰：日之夕矣，羊牛下来。</p>
<p>　　又曰：日居月诸，胡迭而微。</p>
<p>　　又曰：日出东方，照临下土。</p>
<p>　　又曰：春日迟迟，采蘩祁祁。</p>
<p>　　《礼》曰：二月中气，祀朝日於东郊。</p>
<p>　　又曰：玄端而朝日於东门之外。</p>
<p>　　又曰：天无二日，土无二王。</p>
<p>　　又曰：季冬。是月也，日穷于次，月穷于纪。(言运行周匝，于故处次舍也。纪犹会也。)</p>
<p>　　又曰：五月中气，是月也日长至，十一月日短至。</p>
<p>　　《周礼·春官》曰：眡祲：掌十辉之法，以观妖祥、辨吉凶。(袄祥，善恶之征。郑司农云：辉谓日光气也。)一曰祲，二曰象，三曰镌，四曰监，五曰闇，六曰瞢，七曰弥，八曰叙，九曰隮，十曰想。(祲，阴阳气相侵也。象如赤鸟也。镌谓日旁气四面反乡如辉状。监，云气临日也。暗，日月食也。瞢，瞢无光也。弥者，白虹弥天也。叙者，云有次序，如山在日上也。隮者，外气也。想者，耀光者也。)</p>
<p>　　又曰：大司徒：以土圭之法测土深、正日景，以求地中。日南则景短多暑，日北则景长多寒。</p>
<p>　　《传》曰：酆舒问於贾季曰："赵衰、赵盾孰贤？"对曰："赵衰，冬日之日也；赵盾，夏日之日也。"注曰："冬日可爱，夏日可畏。"</p>
<p>　　又《哀公六年》：楚有云如众赤乌，夹日以飞，三日。楚子使问周太史，曰："其当王身。若禜之，可移於令尹、司马。"王曰："移腹心之疾，置之股肱，何益？"王弗禜而死。孔子曰："昭王其不失国也，宜哉！"</p>
<p>　　《尔雅》曰：孤竹、北户、西王母、日下，谓之四荒也。(郭璞注曰：日下在东，皆四方昏荒之国也。)</p>
<p>　　又曰：岠齐州以南，戴日为丹穴。(岠，去也。齐，中也。)东至日所出为太平，西至日所入为太泰。(即蒙汜也。)</p>
<p>　　《易坤灵图》曰：至德之萌，日月若连璧。</p>
<p>　　《易参同契》曰：日为流珠，青龙之俱。(日为阳，阳精为流珠。青龙，东方少阳也。)</p>
<p>　　《尚书考灵曜》曰：黑帝亡，二日并照。</p>
<p>　　又曰：仲春、仲秋、日出於卯，入於酉；仲夏，日出於寅，入於戌；仲冬，日出於辰，入於申。</p>
<p>　　又曰：日光照四十万六千里。</p>
<p>　　《春秋感精符》曰：群臣恣则日黄无光，群臣争则日裂，人主排斥则日夜出。</p>
<p>　　《春秋元命包》曰：阳数起於一，成於三，故日中有三足乌。</p>
<p>　　又曰：一岁三百六十五日四分度之一，言阳布散，立数合一，故立字四合其一。</p>
<p>　　又曰：日左行周天二十三万里。</p>
<p>　　又曰：七政度，日月明。</p>
<p>　　《春秋内事》曰：日者，阳德之母也。</p>
<p>　　《礼统》曰：日者，实也。形体光实，人君之象。</p>
<p>　　《礼斗威仪》曰：政太平则日五色，政颂平则日黄中而赤晕，政和平则日黄中而黑晕，政象平则日黄中而白晕，政升平则日黄中而青晕。</p>
<p>　　《孝经援神契》曰：天地至贵，精不两明。注：天精为日，地精为月。</p>
<p>　　又曰：日中则光溢。</p>
<p>　　又曰：日神五色，明照四方。</p>
<p>　　又曰：黄气抱日辅臣忠，德至於天日抱戴。</p>
<p>　　《易传》曰：圣王在上，则日光明而五色备。</p>
<p>　　又曰：日者，众阳之精，内明玄黄，五色无主，以象人君。精精似青，翼翼似黑，玄玄似赤，缟缟似白，煌煌似黄，光照无主，不可以一色名也。</p>
<p>　　刘向《洪范传》曰：日者，昭明之大表，光景之大纪，群阳之精，众贵之象也。故曰："日出而天下光明，日入而天下冥晦，此其效也。"故日者天之象，君父夫兄之类，中国之应也。明王之践位，群贤履职，天下和平，黎民康宁，则日丽其精，明扬其景耀，抱珥重光，以见吉祥，君获庆贺。</p>
<p>　　刘昭《幼童传》曰：晋明帝，讳绍，元帝子。初。元帝为江东都督，镇扬州。时中原丧乱，有人从长安来，帝问洛下消息，潸然流涕。帝年数岁，问泣故，具以东渡意告之。因问帝："汝意谓长安何如日远？"答曰："不闻人从日边来，只闻人从长安来，居然可知。"帝异之。明日，集群臣宴会，说以此答，明帝又以为日近。帝动容问："何故异昨日之言？"答曰："举头不见长安，只见日，以是知近。"帝大悦。</p>
<p>　　《搜神记》曰：吴孙坚夫人怀孙策，梦日月入怀。</p>
<p>　　解道康《齐地记》曰：齐有不夜城。盖古者有日，夜中照於东境。故莱子立此城，以不夜为名。</p>
<p>　　《七圣记》曰：郁华赤文与日同居，结鳞黄文与月同居。郁华日精，结鳞月精也。</p>
<p>　　《庄子》曰：阳燧见日则燃为火。(金也。摩拭令热，便置日中，以艾就之火生。)</p>
<p>　　又曰：孔子围於陈、蔡，太公任吊之曰："子其昭昭乎如揭日月而行，故不免。"</p>
<p>　　又曰：日出东方，入於西极，有目有距者待是而成功。</p>
<p>　　又曰：至人神矣。乘云气，骑日月。</p>
<p>　　《淮南子》曰：日出於阳谷，浴於咸池，拂於扶桑，是谓晨明。登於扶桑之上，(扶桑，东方之野。)爰始将行，是谓朏(音斐)明。(朏明，将明也。)至于曲阿，(曲阿，山名。)是谓朝明。临于曾泉，(曾，重也。早食时在东方多水之地，故曰曾泉。)是谓早食。次于桑野，是谓晏食。臻于衡阳，是谓禺中。对于昆吾，(昆吾丘，在南方。)是谓正中。靡于鸟次，(鸟次西南方之山上。)是谓小迁。至于悲谷，(悲谷，西南方之大壑。)是谓晡时。回於女纪，(女纪，西方阴地。)是谓大迁。经于隅泉，是谓高舂。顿於连石，是谓下舂。(连石西北山名，言将欲冥，下蒙悉舂，故曰下舂。)爰上羲和，爰息六螭，是谓悬车。(日乘车驾以六龙，羲和御之，日至此而薄于虞泉，羲和至此而回六螭，即六龙也。)薄於虞泉，是谓黄昏。沦于蒙谷，是谓定昏。日入崦(音淹)嵫，(音兹。示日落尝山。)经细柳，(细柳，西方之野。)入虞泉之池，曙於蒙谷之浦。(蒙谷，蒙汜之水。)日西垂，景在树端，谓之桑榆。(言其光在桑榆树上。)</p>
<p>　　又曰：日中有踆乌。(踆，七论切。踆者趾也，谓三足乌。)</p>
<p>　　又曰：若木在建木西，末有十日，其华照地。高诱注曰："末，端也，若木端，有十日，状如连珠，华光照其下地。"</p>
<p>　　又曰：日者，阳之主，是以春夏则群兽除角。</p>
<p>　　又曰：尧时十日并出，草木焦枯，尧命羿仰射十日，其九乌皆死，堕羽翼。</p>
<p>　　又曰：日积阳之热气生火，火气之精者为日。</p>
<p>　　《列子》曰：宋有田夫，曝日於野，美之。不识广厦绵缟之属。谓其妻曰："吾负日之暄，以献吾君，将获重赏。"</p>
<p>　　又曰：穆王驾八骏之乘，西观日所入处。</p>
<p>　　又曰：日积气之中有光耀者。</p>
<p>　　又曰：孔子晨游，见两小儿争辩而斗。孔子问其故，一儿曰："我以日始出时去人近，日中时去人远。"一儿曰："我以为日初出时远，而日中时近。"曰："尔何以知？"曰："日初出，大如车轮；及中，才如盘盖。此不为远者小而近者大乎？"一儿曰："日初出沧沧凉凉，及其中如探汤，此不为近者热而远者凉乎？"孔子不能决。两儿笑曰："丘！孰谓汝多知乎？"</p>
<p>　　《文子》曰：日出於地，万物蕃息。</p>
<p>　　《尸子》曰：日五色，至阳之精，象君德也。五色照耀，君乘土而王。</p>
<p>　　又曰：少昊金天氏邑於穷桑，日五色，互照穷桑。</p>
<p>　　又曰：圣人以日圆盈尺，光满天下。圣人居室而所烛弥纶六合。</p>
<p>　　又曰：火在井中不能烛远，目在足下不可以视近。君之於国也，犹天之有日，居不高则不明，视不尊则不远。</p>
<p>　　又曰：圣人身犹日也。夫日圜尺，光盈天地。圣人之身小，其所烛远矣。</p>
<p>　　《任子》曰：日月为天下眼目，人不知德；山川为天下衣食，人不能谢。</p>
<p>　　《符子》曰：盛魄重轮，六合俱照，非日月能乎？</p>
<p>　　《吕氏春秋》曰：白水之南，建木之下，日中无影，盖天地中也。</p>
<p>　　《贾谊书》曰：周文王问鬻子曰："敢问君子将入其职，则於其民何如？"对曰："君子将入其职，则於其民也，旭旭然如日之始出也；既入其职，则於其民也，(音汉)。然如日之正中也；既去其职，则於其民也，暗暗然如日之已入也。故君子将入而旭旭者，义先闻也；既入而者，民保其福也；既去而暗暗者，民失其教也。"文王曰："受命矣。"</p>
<p>　　又曰：学圣王之道，譬之如日；静居而独思，譬其若火。夫舍学圣王之道，而静居独思，譬其去日之明於庭而就火之光於室也。然可以小见，不可以大知。</p>
<p>　　《山海经》曰：东南海之外，甘泉之间，有羲和之国，有女子名"羲和"，为帝俊之妻。是生十日，常浴日于甘泉。郭璞注：羲和能生日也，故日为羲和之子，尧因是立羲和之官，以主四时。</p>
<p>　　又曰：日浴温源谷。(温源即汤谷也。)汤谷上于扶桑。(扶桑在上。)一日方至，一日方出，(言交会相代也。)皆戴於乌。(日中有三足乌。)</p>
<p>　　又曰：明星山，日月所出。</p>
<p>　　又曰：猗天山，苏门山，日月所出。</p>
<p>　　又曰：汤谷上有扶木，(即扶桑。)十日所浴。此浴水中有大木，九日居上枝。(昔尧使羿仰射九日尽坠死。《汲冢书》曰：本有十日迭次而出，运照无穷，尧时为妖，十日并出，故为射所死。)</p>
<p>　　又曰：夸父逐日，渴饮河渭；不足，北饮大泽；未至，道渴而死。弃其杖，化为邓林。</p>
<p>　　又曰：〈山介〉山，神蓐收居之。是山也，西望日之所入，其气圆，(日形圆，故其气象亦然。)神经光之所司也。</p>
<p>　　《汲冢周书》曰：本有十日，迭次而出，运照无穷，尧时为妖，十日并出。</p>
<p>　　《太玄经》曰：日动而东，天动而西，天日错行，阴阳更巡。(错，违也。巡，行也。)</p>
<p>　　又曰：日一南而万物死，日一北而万物生。升北而万物虚，升南而万物盈。升之南也，右行而左还；升之北也，左行而右还。或左或右，或死或生。</p>
<p>　　《纂要》云：日光曰景，(星月之光，通谓之景。)日影曰晷，日气曰晛，(乃见切。《诗》见晛日消。晛，日气。)日初出曰旭，日昕曰晞，大明日昕，《诗》曰：匪阳不晞。晞，乾也。言日昕干湿物也。日温曰煦，在午曰亭午，在未曰昳，日晚曰旰，日将落曰薄暮。日西落，光返照於东，谓之反景；景在下曰倒景。日有爱日、畏日。(爱，冬日也。畏，夏日也。《春秋左传》曰：冬日可爱，夏日可畏。)</p>
<p>　　《白虎通》曰：日行迟，月行疾；日行一度，月行十三度十九分度之七。日月径皆千里。</p>
<p>　　《杂占书》曰：日冠者如半晕也。法当在日上有冠，又有两珥尤吉。</p>
<p>　　《广雅》曰：日名耀灵，一名朱明，一名东君，一名大明，亦名阳乌，日御曰羲和。</p>
<p>　　《范子计然》曰：日者寸也，月者尺也。尺者，纪度而成数也；寸者，制万物阴阳之短长也。</p>
<p>　　又曰：日者火精也。火者外景主昼，居昼而为明，处照而有光。</p>
<p>　　又曰：日者行天，日一度，终而复始，如环无端。</p>
<p>　　《说苑》曰：师旷对晋平公曰："少而学者如日出之光，壮而学者如日中之光，老而学者如秉烛夜行。"</p>
</div>
</div>
<div class="bookvmiddle">
<a href="/guwen/bookv_14853.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_14855.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
