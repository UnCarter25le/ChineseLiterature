
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·果部·卷十一_古诗文网
</title>
<meta content="○枳椇(音只矩)《毛诗·嘉鱼·南山有台》曰：南山有枸，北山有楰。(枸，枳枸。)《诗义疏》曰：枳枸树，高大如白杨，所在皆有。子着支端，支柯不直。啖之甘美如饴，八九" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15825.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>果部·卷十一</b></span>
<a href="javascript:PlayBookv(15825)" style="margin-left:5px;"><img alt="" height="16" id="speakerimgBookv15825" src="/img/speaker.png" width="16"/></a>
<span id="bookvPlay15825" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○枳椇(音只矩)</p>
<p>　　《毛诗·嘉鱼·南山有台》曰：南山有枸，北山有楰。(枸，枳枸。)</p>
<p>　　《诗义疏》曰：枳枸树，高大如白杨，所在皆有。子着支端，支柯不直。啖之甘美如饴，八九月熟。江南特美。今官园种之，谓之木蜜。能令酒味薄，若以为屋柱，则一屋酒可薄。</p>
<p>　　《礼记·曲礼下》曰：妇人之贽，椇、榛、脯、修。(郑玄注曰：椇，枳椇也。)</p>
<p>　　《广志》曰：枳椇，叶似柳，子似珊瑚。其味如蜜。十一月熟，树乾者益美。出南方。大如指头。</p>
<p>　　崔豹《古今注》曰：枳椇子，一名树蜜，一名木餳。实形拳曲，核在实外，味甜美如餳蜜。一名白石，一名木石，一名枳椇也。</p>
<p>　　○棎(音蟾。《南越志》：果名，似柰而酸)</p>
<p>　　薛茔《荆扬以南异物志》曰：棎子树产山中，实似梨，冬熟，味酸。丹阳诸郡有之。</p>
<p>　　○蒳(音纳)</p>
<p>　　《异物志》曰：蒳草树，果如栟榈而小。三月彩其叶，细破乾之，味近苦甘。并鸡舌香食之，益善也。</p>
<p>　　顾徽《广州记》曰：山槟榔，大于大蒳子。蒳子，土人亦呼为槟榔。</p>
<p>　　左思《吴都赋》曰：藿蒳豆寇。</p>
<p>　　○木威</p>
<p>　　顾徽《广州记》曰：馀甘、甘蔗、木威，黄皮，其味殊苦。</p>
<p>　　顾徽《广州记》曰：木威，高丈馀，子如橄榄而坚，削去皮以为棕。</p>
<p>　　○榞木</p>
<p>　　《吴录·地理志》曰：卢陵南郡雩都县，有榞树，其实如甘蕉，而核味亦如之。</p>
<p>　　○朹(音求)</p>
<p>　　《尔雅》曰：朹，檕(音计)梅也。(郭璞症曰：朹树似梅，子如指头，可食，赤色，似小柰也。)</p>
<p>　　○棪</p>
<p>　　《尔雅》曰：娀孔，(音琰)〈木速〉(音速)其。(郭璞症曰：娀孔，实似柰，赤，可食。)</p>
<p>　　《山海经》曰：堂庭之山，其上多娀孔木。(郭璞症曰：即〈木速〉也。)</p>
<p>　　曹毗《魏都赋》曰：果则谷娀孔山楟。(音亭。)</p>
<p>　　○杨桃</p>
<p>　　《临海异物志》曰：杨桃，似南方橄榄子，其味甜。常五月、十月熟。谑言："杨桃无蹙，一赎三熟。"其色青黄，核如枣核。</p>
<p>　　《临海异物志》曰：杨桃子，生晋安侯官县。一小树得数十石，实大三寸，可蜜藏之。</p>
<p>　　庾仲初《杨都赋》曰：杨桃、枇晁。</p>
<p>　　○杨榣</p>
<p>　　《临海异物志》曰：杨榣有七脊，子生树皮中。其体虽异，味则无奇。长四五寸，色青黄，味甘也。</p>
<p>　　○冬熟</p>
<p>　　《临海异物志》曰：冬熟，如指大，正赤，其味甘，胜梅。</p>
<p>　　○猴闼</p>
<p>　　《临海异物志》曰：猴闼子，如指头大，其味小苦，可食。</p>
<p>　　○关桃</p>
<p>　　《临海异物志》曰：关桃子，其味酸。</p>
<p>　　○土翁</p>
<p>　　《临海异物志》曰：土翁子，如漆子大，熟时甜酸，其色青黑。</p>
<p>　　○狗槽</p>
<p>　　《临海异物志》曰：狗槽子，如指头大，正赤，其味甘。</p>
<p>　　○鸡橘</p>
<p>　　《临海异物志》曰：鸡橘子，如指头大，味甘。永宁南界中有之。</p>
<p>　　○猴惣</p>
<p>　　《临海异物志》曰：猴惣子，如指头大，与柿相似，其味不减於柿。</p>
<p>　　○多南</p>
<p>　　《临海异物志》曰：多南子，如指大，其色紫，味甘，与梅子相似。晋安侯官界中有之。</p>
<p>　　○王坛</p>
<p>　　《临海异物志》曰：王坛子，如枣大，其味甘。晋安侯官越王祭坛边有此果，无知其名，因见生处，遂名王坛。其形小于龙眼，有似木瓜。七月熟，甘美也。</p>
<p>　　王彪之《闽中赋》曰：王坛侯栗。</p>
<p>　　《杨都赋》曰：草则龙目、荔枝、王坛、丹橘。</p>
<p>　　○三廉(出熙安郡云母山，见《南越志》)</p>
<p>　　陈祈畅《异物志》曰：三廉大实，实不但三。(虽名三廉，或有四五六枚。)食之多汁，味酸且甘。藏之尤好，与众果相参。</p>
<p>　　○鬼目(亦名几目)</p>
<p>　　《尔雅》曰：符，鬼目。(郭景缚曰：匠箔东有鬼目草，茎似葛，叶圆而毛，子如耳珰，赤色，丛生。)</p>
<p>　　《广志》曰：鬼目似梅，南人以饮酒。</p>
<p>　　《南方草木状》曰：鬼目树，大者如木子，小者如鸭子。二月花色，仍猎菖实，七月、八月熟。其色黄，其味酸，以蜜煮之，滋味柔嘉。交阯、武平、兴古、九真有之。</p>
<p>　　裴渊《广州记》曰：鬼目、益智，直尔不敢啖，可为浆也。</p>
<p>　　《交州记》曰：鬼目树，似棠梨，叶似楮，皮白，树高大，如木瓜而小邪倾，不周正。味〈酉乍〉，九月熟。又有草眯子，亦如之。亦可为糁。因其草似鬼目。</p>
<p>　　○甘蔗</p>
<p>　　《说文》曰：藷，蔗也。</p>
<p>　　《汉书·礼乐志·郊祠歌》曰：百味旨酒布兰生，泰尊柘浆析朝酲。(应劭曰：柘浆，取柘汁以为饮也。)</p>
<p>　　《吴录·地理志》曰：交阯句屚(音漏。)县甘蔗大数寸，其味醇美，异于他处。笮以为餳，曝之，凝如冰，破如博棋，入口消释。</p>
<p>　　《江表传》曰：孙亮使黄门以银碗并盖就中藏吏取交州所献甘蔗餳。黄门先恨藏吏，以鼠矢投餳中，启言吏不谨。亮呼吏持餳器入门，曰："杆器既盖之，且有油复，无缘有此也。黄门将有恨汝耶？"叩头曰："常从臣求官莞席，有数，不敢与。"亮曰："必是此也！"问，具服，即於前加髡，鞭斥外付。</p>
<p>　　《晋书》曰：顾恺之，每食蔗自尾至本。人或问之，曰："渐入佳境。"</p>
<p>　　《宋书》曰：庾仲文好货，刘雍自谓得其助力，事之如父，夏中送甘蔗。</p>
<p>　　又曰：玄嘉末，魏太武征彭城，遣使至小市门致意求甘蔗及酒。孝武遣人送酒二器，甘蔗百挺。</p>
<p>　　《齐书》曰：宜都王铿善射，常以堋的趟惬，曰："终日射侯，何难之有！"乃取甘蔗插地，百步射之，十发世晷。</p>
<p>　　又曰：范云，永明十年使魏。魏人李彪宣命至云所，甚见称美。彪为设甘蔗、黄粽，随尽复益。彪笑谓曰："范散骑小复验之，一尽不可复得。"</p>
<p>　　《梁书》曰：庾沙弥性至孝。母刘亡，好啖甘蔗，沙弥遂不食焉。</p>
<p>　　《三国典略》曰：陆纳反湘州，分其众二千人夜袭巴陵。晨至城下，宜丰侯修出垒门，坐胡床以望之。纳众乘水来攻，矢下如雨。修方食甘蔗，曾无惧色，部分军旅，鼓而进之。遂获其一舰，生擒六十人。纳遂归保长沙。</p>
<p>　　又曰：侯景至朱雀街南，建康令庾信守朱雀门。俄而景至，信众撒桁。始除一舶，见景军皆着铁面，退隐于门，自言口燥，屡求甘蔗。俄而飞箭中其门柱，信手中甘蔗应弦而落。</p>
<p>　　《隋书》曰：赤土国，物产多同于交阯。以甘蔗作酒，杂以紫瓜根，酒色黄赤，味亦香美。</p>
<p>　　《永嘉郡记》曰：乐城县三州府，江有三洲，因以为名。对岸有浦，名为菰子，出好甘蔗。</p>
<p>　　卢谌《祭法》曰：冬祠，用甘蔗。</p>
<p>　　范汪《祠制》曰：孟春，祠用甘蔗。</p>
<p>　　《扶南传》曰：安息国出甘蔗。</p>
<p>　　《广志》曰：甘蔗，其餳为石密。</p>
<p>　　《云南记》曰：唐韦齐休聘云南，会川都督刘宽使使致甘蔗。蔗节希似竹许，削去后亦有甜味。</p>
<p>　　《神异经》曰：南方荒内〈甘干〉〈甘者〉林，其高百丈，围三尺八寸，促节多汁。甜如蜜。(〈甘干〉音干，〈甘者〉音柘。)</p>
<p>　　《异物志》曰：甘蔗，远近皆有。交阯所产特醇好，本末无薄厚。其味甘，围数寸，长丈馀，颇似竹。断而食之，既甘；生取汁为饴餳，益珍；煎而暴之，凝如冰。</p>
<p>　　《甄异传》曰：隆安中，吴县张牧字君林，忽有鬼来，无他，须臾，惟欲啖甘蔗，自称高褐主人，因呼"阿褐"。牧母见之，是小女，面青黑色，通身青衣。</p>
<p>　　魏文帝《典论》曰：常与平虏将军刘勋、奋威邓展等共饮。宿闻展善有手臂，晓三兵。余与论剑，酒酣耳热。方食干蔗，便以为杖，下殿数交，三中蒲佰。</p>
<p>　　《栽萦正书》曰：岁比不登，凡不给之物，若干蔗之属，皆可权禁。</p>
<p>　　《楚辞》曰：臑(乓切。)鳖炮羔有柘浆。(柘，蔗也。)</p>
<p>　　司马相如《子虚赋》曰：诸柘、巴苴。(诸柘，甘柘。)</p>
<p>　　张协《都蔗赋》曰：若乃九秋良朝，玄酎初出，黄华浮觞，酣饮累日。挫斯柘而疗渴，若潄醴而含蜜，清滋津於紫梨，流液丰於朱橘。</p>
<p>　　曹植诗曰：都蔗虽甘，杖植地折；巧言虽美，用植地灭。</p>
<p>　　张载诗曰：江南都蔗，酿液澧沛，三巴黄甘，瓜州素柰。凡此数品，殊美绝快，渴者所思，铭之裳带。</p>
<p>　　李伯仁《七款》曰：副以甘柘，丰弘诞节，纤液映豺，旨於饴蜜。</p>
<p>　　虞翻《与弟书》曰：有数头男，皆如奴仆。伯安虽痴，诸儿不及。观我所生，有儿无子。伯安三男，阿思似父。思其两弟，有似人也。去日南远，恐如甘蔗，近抄即薄。</p>
<p>　　应璩《与尚书诸郎书》曰：檀氏园，葵菜繁茂，诸蔗瓜芋，亦离尚萌。未知三生，复何种植？</p>
<p>　　冯衍《杖铭》曰：杖必取材，不必用味；相必取贤，不必所爱。都蔗虽甘，犹不可杖；佞人悦已，亦不可相。</p>
<p>　　○甘藷</p>
<p>　　《南方草木状》曰：甘藷，民家常以二月种之，至十月乃成卵，大者如鹅，小者如鸭。掘食，其味甜。经久得风，乃淡泊耳。出交趾、武平、九真、兴古。</p>
<p>　　陈祈畅《异物志》曰：甘藷似芋，亦有巨魁。剥去皮，肌肉正白如肪。南方人专食之，以当米谷。蒸炙皆香美。宾客酒食亦施设，有如果实也。</p>
<p>　　○燕薁(音郁)</p>
<p>　　《毛诗·豳·七月》曰：六月食郁及薁。(薁，蘡薁也。)</p>
<p>　　《毛诗题纲》曰：葛藟，一名燕薁藤，好生河浒边，得水润而长。喻王九族，蒙王恩惠，以育子孙。今王无泽于族人，不如葛藟生河浒边也。</p>
<p>　　《广雅》曰：燕薁，蘡舌也。</p>
<p>　　《广志》曰：燕薁，似梨，早熟。</p>
<p>　　《魏王花木志》曰：燕薁，实大如龙眼，黑色。《说文》谓之婴薁，《诗疏》一名车鞅藤。《豳诗·七月》曰："食郁及薁"。此名燕薁。</p>
<p>　　潘岳《闲居赋》曰：梅香薁棣之属，繁荣藻丽之饰。</p>
<p>　　曹毗《魏都赋》曰：英梅杨李，若留郁棣。</p>
<p>　　○廉姜</p>
<p>　　《广雅》曰：荦葰，(相维切。)廉姜也。</p>
<p>　　《湘州记》曰：始安县空龙山、精了山出廉姜。</p>
<p>　　《食经》曰：廉姜法：蜜煮乌梅，去滓，比滓廉姜，再三宿。色黄赤，如琥珀。</p>
<p>　　刘祯《清虑赋》曰：仰称韭，俯拔廉姜。</p>
</div>
</div>
<div class="bookvmiddle">
<a href="/guwen/bookv_15824.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15826.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
