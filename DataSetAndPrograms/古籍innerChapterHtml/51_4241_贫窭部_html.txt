
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
笑林广记·贫窭部_古诗文网
</title>
<meta content="白伺候夜游神见门神夜立，怜而问之曰：“汝长大乃尔，如何做人门客，早晚伺候，受此苦辛？”门神曰：“出于无奈耳。”曰：“然则有饭吃否？”答：“若他要吃饭时，又不要我上门了。”吃糟饼一人" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_4241.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left2841" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>贫窭部</b></span>
<a href="javascript:PlayBookv(4241)" style="margin-left:5px;"><img alt="" height="16" id="speakerimgBookv4241" src="/img/speaker.png" width="16"/></a>
<a href="javascript:ShowYizhu(2841)" id="leftbtn2841" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay4241" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%b8%b8%e6%88%8f%e4%b8%bb%e4%ba%ba%e7%ba%82%e9%9b%86">游戏主人纂集</a></p>
<div class="contson">
<p>　　白伺候</p>
<p>　　夜游神见门神夜立，怜而问之曰：“汝长大乃尔，如何做人门客，早晚伺候，受此苦辛？”门神曰：“出于无奈耳。”曰：“然则有饭吃否？”答：“若他要吃饭时，又不要我上门了。”</p>
<p>　　吃糟饼</p>
<p>　　一人家贫而不善饮，每出啖糟饼二枚，便有酣意。适遇友人问曰：“尔晨饮耶？”答曰：“非也，吃糟饼耳。”归以语妻，妻曰：“呆子，便说酒对，也装些体面。”夫颔之。及出，仍遇此友，问如前。以吃酒对，友诘之：“酒热吃乎冷吃乎？”答曰：“是熯的。”友笑曰：“仍是糟饼。”既归，而妻知之。答曰：“汝如何说熯？须云热饮。”夫曰：“我知道了。”再遇此友，不待问即夸云：“我今番的酒是热吃的。”友问曰：“你吃几何？”其人伸手曰：“两个。”</p>
<p>　　好古董</p>
<p>　　一富人酷嗜古董，而不辨真假。或伪以虞舜所造漆碗，周公挞伯禽之杖，与孔子杏坛所从之席求售，各以千金得之。囊资既空，乃左执虞舜之碗，右持周公之杖，身披孔子之席，而行乞于市。曰：“求赐太公九府钱一文。”</p>
<p>　　不奉富</p>
<p>　　千金子骄语人曰：“我富甚，汝何得不奉承？”贫者曰：“汝自多金，我保与而奉汝耶？”富者曰：“倘分一半与汝何如？”答曰：“汝五百我五百，我汝等耳。何奉焉？”又曰：“悉以相送，难道犹不奉我？”答曰：“汝失千金，而我得之。汝又当趋奉我矣。”</p>
<p>　　穷十万</p>
<p>　　富翁谓贫人曰：“我家富十万矣。”贫人曰：“我亦有十万之蓄，何足为奇。”富翁惊问曰：“汝之十万何在？”贫者曰：“你平素有了不肯用，我要用没得用，与我何异？”</p>
<p>　　失火</p>
<p>　　一穷人正在欢饮，或报以家中失火。其人即将衣帽一整，仍坐云：“不妨。家当尽在身上矣。”或曰：“令正却如何？”答曰：“她怕没人照管。”</p>
<p>　　夹被</p>
<p>　　暑月有拥夹被卧者。或问其故。答曰：“阿哟，棉被脱热。”</p>
<p>　　金银锭</p>
<p>　　贫子持金银锭行于街市，顾锭叹曰：“若得你硬起来，我就好过日子了。”旁人代答曰：“要我硬却不能够。除非你硬了凑我。”</p>
<p>　　妻掇茶</p>
<p>　　客至乏人，大声讨茶。妻无奈，只得自送茶出。夫装鼾，乃大喝云：“你家男人哪里去了？”</p>
<p>　　唤茶</p>
<p>　　一家客至，其夫唤茶不已。妇曰：“终年不买茶叶，茶从何来？”夫曰：“白滚水也罢。”妻曰：“柴没一根，冷水怎得热？”夫骂曰：“狗淫妇！难道枕头里就没有几根稻草？”妻骂曰：“臭王八！那些砖头石块难道是烧得着的！”</p>
<p>　　留茶</p>
<p>　　有留客吃茶者，苦无茶叶，往邻家借之。久而不至，汤滚则溢，以冷水加之。既久，釜且满矣，而茶叶终不得。妻谓夫曰：“茶是吃不成了，不如留他洗个浴罢。”</p>
<p>　　怕狗</p>
<p>　　客至乏仆，暗借邻家小厮，掇茶至客堂后，逡巡不前。其人厉声曰：“为何不至？”僮曰：“我怕你家这只凶狗。”</p>
<p>　　食粥</p>
<p>　　一人家贫，每日省米吃粥，怕人耻笑，嘱子讳之。人前只说吃饭。一日，父同友人讲话，等久不进，子往唤曰：“进来吃饭。”父曰：“今日手段快，缘何煮得恁早？”子曰：“早倒不早，今日又熬了些清汤。”</p>
<p>　　鞋袜讦讼</p>
<p>　　一人鞋袜俱破，鞋归咎于袜，袜又归咎于鞋，交相讼之于官。官不能决，乃拘脚跟证之。脚跟曰：“小的一向逐出在外，何由得知？”</p>
<p>　　被屑挂须</p>
<p>　　贫家盖稿，幼儿不知讳，父挞而戒之曰：“后有问者，但云盖被。”一日父见客。而须上带草。儿从后呼曰：“爹爹，且除去面上被屑着。”</p>
<p>　　烧黄熟</p>
<p>　　清客见东翁烧黄熟香，辄掩鼻不闻，以其贱而不屑用也。主人曰：“黄熟虽不佳，还强似府上烧人言、木屑。”清客大诧曰：“我舍下何曾烧这两件？”主人曰：“蚊烟是甚么做的。”</p>
<p>　　拉银会</p>
<p>　　有人拉友作会，友固拒之不得。乃曰：“汝若要我与会，除是跪我。”其人既下跪，乃许之。旁观者曰：“些须会银，左右要还他的，如此自屈，吾甚不取。”答曰：“我不折本的，他日讨会钱，跪还我的日子正多哩。”</p>
<p>　　兑会钱</p>
<p>　　一人对客，忽转身曰：“兄请坐，我去兑还一主会银，就来奉陪。”才进即出。客问：“何不兑银？”其人笑曰：“我曾算来，他是痴的，所以把会银与我。我若还他，是我痴的了。”</p>
<p>　　剩石砂</p>
<p>　　一穷人留客吃饭，其妻因饭少，以鹅卵石衬于添饭之下。及添饭既尽，而石出焉。主人见之愧甚，乃责妻曰：“瞎眼奴才，淘米的时节，眼睛生在那里？这样大石砂，都不拿来拣出。”</p>
<p>　　饭粘扇</p>
<p>　　一人不见了扇子，骂曰：“拿我的扇子去做羹饭！”旁人曰：“扇子如何做得羹饭？”其人曰：“你不晓得，我的扇子，糊掇许多饭粘在上面。”</p>
<p>　　破衣</p>
<p>　　一人衣多破孔，或戏之曰：“君衣好像棋盘，一路一路的。”其人笑曰：“不敢欺，再着着，还要打结哩。”</p>
<p>　　借服</p>
<p>　　有居服制而欲赴喜筵者，借得他人一羊皮袄，素冠而往。人知其有服也，因问“尊服是何人的？”其人见友问及，以为讥诮其所穿之衣，乃遂视己身，作色而言曰：“是我自家的，问他怎么？”</p>
<p>　　酒瓮盛米</p>
<p>　　一穷人积米三四瓮，自谓极富。一日与同伴行市中，闻路人语曰：“今岁收米不多，止得三千余石。”穷人谓其伴曰：“你听这人说谎，不信他一户人家，有这许多酒瓮。”</p>
<p>　　遇偷</p>
<p>　　偷儿入贫家，遍摸无一物，乃唾地开门而去。贫者床上见之，唤曰：“贼，有慢了，可为我关好了门去。”偷儿曰：“你这样人家，亏你还叫我贼。我且问你，你的门关他做甚么？”</p>
<p>　　被贼</p>
<p>　　穿窬入一贫家，其家止蓄米一瓮，置卧床前。偷儿解裙布地，方取瓮倾米。床上人窃窥之，潜抽其裙去，急呼有贼。贼应声曰：“真个有贼，刚才一条裙在此，转眼就被贼养的偷去了。”</p>
<p>　　羞见贼</p>
<p>　　穿窬往窃一家，见主人向外而睡，忽转朝里。贼疑其素有相识，欲遁去。其人大呼曰：“来，不妨，因我家乏物可敬，无颜见你罗。”</p>
<p>　　望包荒</p>
<p>　　贫士素好铺张，偷儿夜袭之，空如也，唾骂而去。贫士摸床头数钱，追赠之。嘱曰：“君此来，虽极怠慢，然在人前，尚望包荒。”</p>
<p>　　借债</p>
<p>　　有持券借债者，主人曰：“券倒不须写，只画一幅行乐图来。”借者问其故，答曰：“怕我日后讨债时，便不是这副面孔耳。”</p>
<p>　　变爷</p>
<p>　　一贫人生前负债极多，死见冥王，王命鬼判查其履历。乃惯赖人债者。来世罚去变成犬马，以偿前欠。贫者禀曰：“犬马之报，所偿有限，除非变了他们的亲爷，方可还得。”王问何故，答曰：“做了他家的爷，尽力去挣，挣得论千论万，少不得都是他们的。”</p>
<p>　　梦还债</p>
<p>　　欠债者谓讨债者曰：“我命不久矣，昨夜梦见身死。”讨债者曰：“阴阳相反，得生也。”欠债者曰：“还有一梦。”问曰：“何梦？”曰：“梦见还了你的债。”</p>
<p>　　说出来</p>
<p>　　一人为讨债者所逼，乃发急曰：“尔定要我说出来么？”讨债者疑其发己心疾，嘿然而去。如此数次。一日发狠曰：“由你说出来也罢，我不怕你。”其人又曰：“真个说出来？”曰：“真要你说。”曰：“不还了。”</p>
<p>　　坐椅子</p>
<p>　　一家索债人多，椅凳俱坐满，更有坐上者。主人私谓坐者云：“足下明日早些来。”那人意其先完己事，乃大喜。遂扬言发散众人。次日明即往。叩其相约之意。答曰：“昨日有亵坐，甚是不安。今日来，可占把交椅。”</p>
<p>　　扛欠户</p>
<p>　　有欠债屡索不还者，主人怒，命仆辈潜伺其出，扛之以归。至中途，仆暂息。其人曰：“快走罢。休在这里，又被别人扛去，不关我事。”</p>
<p>　　拘债精</p>
<p>　　冥王命拘蔡青，鬼卒误听，以为拘债精也，遂摄一欠债者到案。王询之，知其谬，命鬼卒放回。债精曰：“其实不愿回去。阳间无处藏身，正要借此处一躲。”</p>
</div>
</div>
<div class="bookvmiddle">
<a href="/guwen/bookv_4240.aspx">上一章</a>
<a href="/guwen/book_51.aspx" style="border:0px;line-height:27px; height:27px;">目录</a>
<a href="/guwen/bookv_4242.aspx">下一章</a>
</div>
</div>
</div>
<div class="right" id="right2841" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
