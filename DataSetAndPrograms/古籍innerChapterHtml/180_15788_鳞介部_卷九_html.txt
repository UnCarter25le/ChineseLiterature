
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·鳞介部·卷九_古诗文网
</title>
<meta content="○鲂鱼《尔雅》曰：鲂，鱞。(郭璞症曰：江东呼鲂为鳊。一名魾，音毗。)《山海经》曰：大鳊居海中。(鯾即鲂也。音鯾。)《毛诗·宛丘·衡门》曰：岂其食鱼，必河之鲂？又" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15788.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>鳞介部·卷九</b></span>
<a href="javascript:PlayBookv(15788)" style="margin-left:5px;"><img alt="" height="16" id="speakerimgBookv15788" src="/img/speaker.png" width="16"/></a>
<span id="bookvPlay15788" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○鲂鱼</p>
<p>　　《尔雅》曰：鲂，鱞。(郭璞症曰：江东呼鲂为鳊。一名魾，音毗。)</p>
<p>　　《山海经》曰：大鳊居海中。(鯾即鲂也。音鯾。)</p>
<p>　　《毛诗·宛丘·衡门》曰：岂其食鱼，必河之鲂？</p>
<p>　　又《关雎·汝坟》曰：鲂鱼赪尾，王室如燬。</p>
<p>　　又《七月·九罭》曰：九罭之鱼，鳟、鲂。</p>
<p>　　陆机《毛诗疏义》曰：鲂鳏，今伊、洛、济、颍鲂鱼也。广而薄脆，甜而少肉，细鳞，鱼之美者也。渔阳泉州刀口、辽东梁水鲂，特肥而厚，尤美於中鲂，故其乡语曰："居就梁水鲂。"</p>
<p>　　《说苑》曰：阳书谓宓子贱曰："吾少也贱，不知理民之术。有钓道顿可，夫投纶饵，迎而吸之者，阳桥也，其为鱼也，薄而不美；若喙若亡，若食不食者，鲂也，其为鱼也，薄而厚味。"宓子贱曰："善。"</p>
<p>　　宋玉《钓赋》曰：左挟鱼罶，右执桥竿。精不离乎鱼啄，思不出乎鲋鳊。</p>
<p>　　○鱮鱼</p>
<p>　　《毛诗》曰：其钓维何？惟鲂及鱮。(音叙。)</p>
<p>　　《毛诗义疏》曰：鱮，似鲂而大头，鱼之不美者。故里语曰："买鱼得鱮，不如啖茹。"徐州谓之鲢，(音连。)或谓之〈鱼童〉。</p>
<p>　　《水经》曰：沔瞬当流，注於汉，汉水又左得度口，水出阳平北。水度有二源，一曰清检，出佳鱮；二曰浊检，出好鲋。常以二月取之。美珍常味。</p>
<p>　　潘岳《西征赋》曰：素鱮扬鳍。</p>
<p>　　○鯈鱼(音稠)</p>
<p>　　《尔雅》曰：鮂，黑鰦。(郭璞症曰：即白鲦也，江东呼为鮂。囚、兹二音。)</p>
<p>　　《庄子》曰：庄子与惠子游於豪梁之上，庄子曰："鯈鱼出游从容，是鱼乐也。"惠子曰："子非鱼，安知鱼之乐耶？"织子曰："子非我，安知我不知鱼之乐耶？"惠子曰："我非子，故不知子矣。子固非鱼也，子之不知鱼全矣。"</p>
<p>　　《山海经》曰：带山茈葫之水，其中多鯈鱼，其状如鸡而赤毛，三尾、六足、四首，其音如鹊，食之已忧。</p>
<p>　　又《图经赞》曰：汩和损平，莫惨於忧。《诗》咏萱草，《山经》则鯈。</p>
<p>　　何敬祖诗曰：属耳听鸣莺，流目玩鯈鱼。</p>
<p>　　○魦鱼</p>
<p>　　《尔雅》曰：魦，鮀。(郭璞症曰：今吹沙小鱼，体鱼而有点文也。沙、沱二音。)</p>
<p>　　《毛诗·鱼丽》曰：鱼丽于罶，〈鱼常〉、魦。(鯋，鮀也。)</p>
<p>　　《广志》曰：吹沙鱼，大如指，沙中行。</p>
<p>　　○〈鱼常〉鱼</p>
<p>　　《毛诗》曰：鱼丽于罶，〈鱼常〉，魦。〈鱼常〉，(杨也。音常。)</p>
<p>　　《毛诗义疏》曰：〈鱼常〉，一名杨，今黄颊鱼是。身形厚而长大，额骨正黄。</p>
<p>　　○鲋鱼</p>
<p>　　《周易·井卦》曰：井谷射鲋。(王肃注曰：鲋，小鱼也。)</p>
<p>　　《广雅》曰：鲭，鲋也。</p>
<p>　　《庄子》曰：庄周家贫，往贷粟於监河侯，侯曰："我揭邑金，贷子二百金，可乎？"织周忿然曰："周昨来，有中道而呼者，周视车辙中，有鲋鱼焉，曰：'我，东海之波臣也，君岂有升斗之水而活我哉？'周曰：'喏。我且南游吴越之王，激西江之水而迎之，可乎？'鲋鱼忿然作色，曰：'吾得升斗之水可活耳，君乃言此，不如早索我於枯鱼之肆！'"</p>
<p>　　又曰：夫揭竿累，趣灌窦，守鲵鲋，其於得大鱼，难矣！</p>
<p>　　《吕氏春秋》曰：鱼之美者，有洞庭之鲋。</p>
<p>　　《说苑》曰：魏、楚会于晋阳，将以伐齐。齐王患之，使人召淳于髡曰："魏、楚欲伐齐，愿先生共寡人忧之。"髡曰："臣见邻人之祠田也，以一箧饭与一鲋鱼，其祝曰：'下田洿邪，得穀百车。'臣笑其所祠者少，所求者多。"王曰："善。"立为上卿。</p>
<p>　　《神异经》曰：东南海中有恒洲，有温湖，鲋鱼生焉，长八尺，食之宜暑而辟风寒。</p>
<p>　　盛弘之《荆州记》曰：荆州有美鲋，逾於洞庭、温湖。</p>
<p>　　《古乐府·罩辞》曰：罩初何得？端来得鲋。小者如手，大者如屦。孝子持归，遗我公姬。安得此鱼？適与罩迕。从今以后，狄薠求鲋。</p>
<p>　　刘邵《七华》曰：洞庭之鲋，出於江岷。弘腴青颅，朱尾碧鳞。</p>
<p>　　○鲇鱼</p>
<p>　　《尔雅》曰：〈鱼占〉。(别名鳀，江东通呼鲇为鮧。鮧音提。)</p>
<p>　　《广雅》曰：鮷、(音提。)鳀，(音递。)〈鱼占〉也。</p>
<p>　　《魏武四时食制》曰：蒸鲇。</p>
<p>　　《永嘉郡记》曰：漈湖溪中多大鲇。昔有流得一世者，鳍大五六围。</p>
<p>　　《广五行记》曰：则天如意中，著作郎路敬淳庄在济源，有水碾一柱坏，以他柱易之。家人取故者为樵，中得一鲇鱼，长尺馀，尚活。至后敬淳坐綦连辉被杀。</p>
<p>　　○鳠鱼</p>
<p>　　《广志》曰：鳠(音画)鱼，似鲇，大口。</p>
<p>　　○鳟鱼</p>
<p>　　《尔雅》曰：鮅，(音必。)鳟。(才损切，似鯶子，赤眼。鯶音混。)</p>
<p>　　《毛诗·九罭》曰：九罭之鱼，鳟、鲂。(鳟、鲂，大鱼也。)</p>
<p>　　《毛诗疏义》曰："鳟、鲂，"鳟似鲵鱼，鳞细於鲵也，赤眼，多细文。</p>
<p>　　《唐书》曰：吐番国有臧河，去逻些三百里，东南流，众水凑焉，南入昆仑国。其中有鱼，似鳟而无鳞。</p>
<p>　　张衡《七辨》曰：巩洛之鳟，割以为〈鱼族〉。分芒折缕，细乱虻足。</p>
<p>　　○鱧鱼</p>
<p>　　《尔雅》曰：鱧。(郭璞症曰：鳢鮦也。自赤依婵撒也。)</p>
<p>　　《毛诗·鱼丽》曰：鱼丽于罶，鲂、鱧。(鱧，鮦鱼也。)</p>
<p>　　陆机《毛诗疏义》曰："鲂、鱧"，《尔雅》曰："鱧，鮦也。"许以为鲤鱼，机以为鲤狭而厚。</p>
<p>　　《梁书》曰：林邑王逸死，奴文篡立。文本日南西卷县夷帅范稚家奴。常牧牛于山涧，得鳢鱼二而化为铁，因以铸刀。刀成，文向石咒曰："若斫石入者，文当王此国。"因斫，如断刍槁，文心异之。范稚常使之商贾至林邑，因教林邑王，作宫室及兵车器械，王宠任之。后乃谗言诸子，各奔馀国。及王死无嗣，文伪於邻国迓王子，置毒於浆中杀之，遂胁国人自立。</p>
<p>　　《林邑国记》曰：范文得鳢鱼，变为铁，斫石如斩芦，世传鱼刀。</p>
<p>　　○鲫鱼</p>
<p>　　《水经》曰：青林湖有鲫鱼，食之肥美，辟寒暑。</p>
<p>　　《南夷志》曰：蒙舍地有鲫鱼，大者重五斤。西洱河及昆池，南接滇池，冬月多鲫鱼。</p>
<p>　　杨咳戤《洛阳伽蓝记》曰：王肃初入国，不食羊肉及酪等，常饭鲫鱼羹。</p>
<p>　　○嘉鱼</p>
<p>　　《水经》曰：丙穴出嘉鱼，常以三月出，十月入。穴口广五六尺，去地七八尺。水泉悬注，鱼自穴下透入。水穴口向丙，故曰丙穴。</p>
<p>　　任像《益州记》曰：嘉鱼，细鳞，似鳟鱼，蜀中谓之拙鱼。蜀郡山处处有之，年年从石孔出，大者五六尺。</p>
<p>　　《云南记》曰：雅州丙穴出嘉鱼。所谓"嘉鱼生於丙穴"。大抵雅州诸水多有嘉鱼，似丽狞蘘鳞细。或云黄河中味鱼此类也。</p>
<p>　　《博物志》曰：较恤县北有鱼穴二所，常以二月、八月出鱼，曰："丙穴"。</p>
<p>　　《岭表录异》曰：嘉鱼，形如鳟，出梧州戎城县江水口。甚肥美，众鱼莫可与比。最宜为鯅。(他顶切。)每炙，以芭蕉叶隔火盖，虑脂滴火闽狞呯。(渔阳有味鱼，亦此类。)</p>
<p>　　左思《蜀都赋》曰：嘉鱼出於丙穴。</p>
<p>　　○鰽鱼(字由切)</p>
<p>　　《异物志》曰：鰽鱼，仲夏始从海中溯流而上。腹下如刀，长尺馀。有细骨，如鸟毛在肉中；又有鸟肾在腹。立夏，有白鸟似鹥群飞，谓之鰽鸟。至仲夏，鸟藏鱼出，变化所生也。</p>
<p>　　○鮆鱼(音荠)</p>
<p>　　《尔雅》曰：鮤，蠛刀。(今之鮆鱼也。亦呼为魡鱼。列、蔑二音。)</p>
<p>　　《山海经》曰：浮玉之山，山北望具区。苕水出于其阴，其中多鮆鱼。(郭璞症曰：鮆鱼，狭薄，而长头，一名刀鱼，太湖中饶之。)</p>
<p>　　《异苑》曰：蝴蝶变作鮆。</p>
<p>　　○鲈鱼</p>
<p>　　《后汉书》曰：左慈，字玄放。曾在曹操坐，操曰："恨少吴松江鲈鱼耳。"慈因求铜盘贮水，以竹竿钓于盘中，须臾引一鲈出。操曰："一鱼不周。"乃更沉钓，后引出，皆长三尺馀，操使目前脍之。</p>
<p>　　《世说》曰：张季膺为齐王掾，在洛水，秋风起，因思吴中菰菜羹、鲈鱼脍，遂命驾便归。俄而齐王败，时人以为枷。</p>
<p>　　杜宝《大业拾遗录》曰：六年，吴郡献松江鲈鱼乾脍。鲈鱼肉白如雪，不腥。所谓金齑玉脍，东南之佳味也。</p>
<p>　　○鲻鱼</p>
<p>　　《神仙传》曰：介像与吴王共论，鲻鱼为上，乃於殿前作方坎，汲水满之，并求钓饵、起之，须臾得鲻鱼。王惊喜，乃使脍之。</p>
<p>　　《异物志》曰：鲻鱼，长者六七尺。</p>
<p>　　《岭表录异》曰：跳鯅，乃海味之小鱼鯅也，以盐藏鲻鱼儿一斤，不啻千个，生擘点醋下酒，甚有美味。余遂问名"跳"之义，则曰："捕鱼者，中春于高处卓望鱼犊却，如阵云，阔二三百步，厚亦相似者。既见报，渔师遂将舡争前而迎之。舡冲鱼阵，不施罟网，但鱼儿自惊跳入舡，逡巡而满。以此为鯅故名之'跳'。又云：舡去之时，不可当鱼阵掷晷，恐鱼多压沉故也。即可以知其多矣。</p>
<p>　　○鳝鱼(与〈鱼旦〉同，音善。)</p>
<p>　　《山海经》曰：大乐之野，夏后启于此舞九代焉。女祭、女戚在蒲氨，居两水间，戚操鱼〈鱼旦〉(〈鱼旦〉，鱼属也。)祭操俎。(肉祠也。)</p>
<p>　　《汲冢周书·王会》曰：氡人食鳝蛇。鳝蛇，顺食之美。(东越瓯人也。比交州蛇特多，为上珍。)</p>
<p>　　谢承《后汉书》曰：杨震常客于湖，不答州郡礼命数十年。众人谓之晚贵，而震志愈笃。后有鹳雀衔三鳣鱼飞集讲堂前，都讲取鱼进曰："蛇鳣者，卿大夫之像也。数三者，法三台也。先生自此升矣。"时年过五十，乃始仕州郡。</p>
<p>　　《梁书》曰：邵陵脱汹摄南徐州事，遨游市里，杂於厮隶。常问卖〈鱼旦〉者曰："柑史何如？"对者言躁虐，纶怒，令吞〈鱼旦〉以死。百姓惶骇，道路以目。</p>
<p>　　《淮南子》曰：今鳝之与蛇、蚕之与蠋，状相类而爱憎异。(人爱鳝与蚕，畏蛇与蠋，故曰异也。)</p>
<p>　　《抱朴子》曰：田地既有自然之鲜，而有荇茎、芩根、土龙之属化为鳝。</p>
<p>　　《韩子》曰：鳝似蛇，而渔者取鳝而畏蛇，利之所在，皆为贲、育。</p>
<p>　　《颜氏家训》曰：江陵刘氏以卖鳝羹为业。后生一儿，头目是鳝，自颈已下方为人耳。</p>
<p>　　又曰：《后汉书》云："鹳雀衔三鳝鱼。"多假借为鳣鲔之鳣，俗之学士因谓为鳣鱼。案：《魏武帝四时食制》："鳣鱼大如五升奁，长一丈"。郭璞症《尔雅》云："鳣长二三丈"。安有鹳雀能胜其一者？况三头乎？鳣又纯灰色，无文章也。鳝鱼长者不过三尺，大者不过三指，黄色黑文，故都讲云："蛇鳝，卿大夫服之像也"。《续汉书》及《搜神记》亦说此事，皆作"鳝"字。孙卿云："鳖鳣鳅。"及《韩非》、《说苑》皆曰："鳣似蛇，蚕似蠋"并作"鳣"种，假"鳝"为"鳝"，其来久乎？</p>
<p>　　周处《风土记》曰：阳羡谷，五月以薤蒸〈鱼旦〉而食。凡鳣鱼夏出冬蛰，亦以将气养和实时节也。</p>
<p>　　徐衷《南方草物状》曰：白鳣，生溪边土穴中，长五尺所，大三寸。里民刺取细槿二寸，苦酒煮食之，滋味如黄鳝味。交趾九真有之。</p>
<p>　　刘敬叔《异苑》曰：卢循以义熙五年自广州下，泊舡江西，众多疲死。事平之后，人往蔡州，见死人发变而为鳝。今上镇西参军与府司马张逝，瞻湖际有一棺，棺头有鳝众。试令拨看，即是发，亦有未都化者。一实云：生以秫渖沐，死则发为〈鱼旦〉。又昔有人食不能无〈鱼旦〉，死后改棺，〈鱼旦〉满中。</p>
<p>　　又曰：会稽石亭埭，有大枫树，中空。每雨水，辄满溢。有商旅载生〈鱼旦〉聊放一头着孔中，以为狡狯。后村民咸谓是神，乃依树起屋，宰牲祭事未常辍，因遂名〈鱼旦〉父庙。人有祈请，及秽慢，祸福立至。估客后返，见其如此，即取作臛，於是遂绝。</p>
</div>
</div>
<div class="bookvmiddle">
<a href="/guwen/bookv_15787.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15789.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
