
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·治诸风方·风懿第六_古诗文网
</title>
<meta content="（论三首 方二十三首 针灸法六首）独活汤　　治风懿不能言，四肢不收、手足 曳方。独活（四两） 桂心 芍药 栝蒌根 生葛（各二两） 生姜（六两） 甘草（三两）上七味 咀，以水五升，煮" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12698.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>治诸风方·风懿第六</b></span>
<a href="javascript:PlayBookv(12698)" style="margin-left:5px;"><img alt="" height="16" id="speakerimgBookv12698" src="/img/speaker.png" width="16"/></a>
<span id="bookvPlay12698" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　<span style="font-family:FangSong_GB2312;">　（论三首 方二十三首 针灸法六首）</span></p>
<p>　<strong>　独活汤<br/>　　治风懿不能言，四肢不收、手足 曳方。</strong></p>
<p>　　独活（四两） 桂心 芍药 栝蒌根 生葛（各二两） 生姜（六两） 甘草（三两）</p>
<p>　　上七味 咀，以水五升，煮取三升，分三服，日三。</p>
<p>　　论曰∶脾脉络胃挟咽，连舌本，散舌下。心之别脉系舌本，今心脾二脏受风邪，故舌强不得语也。</p>
<p>　　<strong>治中风口噤不能言方∶</strong></p>
<p>　　防己 桂心 麻黄（各二两） 葛根（三两） 甘草 防风 芍药（各一两） 生姜（四两）</p>
<p>　　上八味 咀，以水六升，煮取二升半，分三服，喑哑不语皆治之。</p>
<p>　　<strong>石南汤<br/></strong>　　治六十四种风注走入皮肤中如虫行，腰脊强直、五缓六急、手足拘挛，隐疹搔之则作疮、风尸身痒，猝风面目肿起，手不出头、口噤不能言方。</p>
<p>　　石南 干姜 黄芩 细辛 人参（各一两） 桂心 麻黄 当归 芎 （各一两半） 甘草（二两） 干地黄（十八铢） 食茱萸（三十铢）</p>
<p>　　上十二味 咀，以水六升、酒三升，煮取三升，分三服，大汗勿怪。</p>
<p>　　<strong>治中风口噤不知人者方∶</strong></p>
<p>　　芥子（一升） 酢（三升）</p>
<p>　　上二味煮取一升，敷头以布裹之，日一度。（《肘后》以治猝不得语。）</p>
<p>　<strong>　又方</strong> 豉（五升） 吴茱萸（一升）</p>
<p>　　上二味以水七升，煮取三升，渐饮之。（《肘后》以治不能语。）</p>
<p>　　<strong>又方</strong> 白术四两，以酒三升，煮取一升，顿服。</p>
<p>　　<strong>又方</strong> 服荆沥一升。</p>
<p>　　<strong>又方</strong> 服淡竹沥一升。</p>
<p>　　<strong>针灸法<br/></strong>　　中风口噤不得开，灸机关（《翼》名颊车）二穴。穴在耳下八分小近前，灸五壮，即得语，又灸，随年壮。僻者逐僻，左右灸之。中风失喑不能言语，缓纵不随，先灸天窗五十壮，息火仍移灸百会五十壮，毕还灸天窗五十壮者。始发先灸百会，则风气不得泄。内攻五脏，喜闭伏仍失音也。所以先灸天窗，次百会佳。一灸五十壮悉泄火势，复灸之，视病轻重，重者一处三百壮大效。凡中风服药益剧者，但是风穴悉皆灸之三壮，无不愈也。</p>
<p>　　论曰∶风寒之气客于中，滞而不能发，故喑不能言及喉痹失音，皆风邪所为也，入脏皆能杀人。故附之于治风之末。凡尸厥而死脉动如故，此阳脉下坠，阴脉上争，气闭故也。针百会入三分，补之，炙熨斗熨两胁下，又灶突墨弹丸大，浆水和服之。又针足中趾头去甲如韭叶，又刺足大趾甲下内侧去甲三分。</p>
<p>　　<strong>桂汤<br/>　　治猝失音方。</strong></p>
<p>　　浓煮桂汁服一升，覆取汗。亦可末桂着舌下，渐渐咽汁。</p>
<p>　　<strong>又方</strong> 浓煮大豆汁，含亦佳，无豆用豉。</p>
<p>　<strong>　治猝不得语方∶</strong></p>
<p>　　酒五合，和人乳汁中半分，分为二服。</p>
<p>　　论曰∶夫眼 动口唇偏 ，皆风入脉，急与小续命汤、附子散、摩神明膏（见前七卷脚气门）、丹参膏（见二十四卷痈疽门），根据穴灸之，喉痹舌缓亦然。风入脏，使人喑哑卒死，口眼相引，牙车急，舌不转 僻者，伏龙肝散和鸡冠血及鳖血涂，干复涂之，并灸吻边横文赤白际，逐左右，随年壮报之至三报，三日不瘥，更报之。</p>
<p>　　<strong>附子散<br/>　　治中风手臂不仁口面 僻方</strong></p>
<p>　　附子 桂心（各五两） 细辛 防风 人参 干姜（各六两）</p>
<p>　　上六味治下筛，酒服方寸匕，日三，稍增之。</p>
<p>　<strong>　甘草汤<br/></strong>　<strong>　治偏风积年不瘥，手脚枯细，面口 僻，精神不定，言语倒错方。</strong></p>
<p>　　甘草 桂心 川芎 麻黄 当归 芍药（各一两） 人参（二两） 附子 侧子（各二枚）独活 防己（各三两） 生姜 石膏 茯神（各四两） 白术 黄芩 细辛（各一两） 秦艽 防风（各一两半） 菊花（一升） 淡竹沥（四升）</p>
<p>　　上二十一味 咀，以水一斗，先煮麻黄去沫，取七升，纳竹沥及诸药，煮取三升，分四服，服三服讫，间一杯粥后，更进一服，待药势自汗。慎风冷醋蒜面奶酪鱼等。</p>
<p>　　<strong>治中风面目相引，口偏着耳，牙车急，舌不得转方∶</strong></p>
<p>　　独活（三两） 生地黄汁 竹沥（各一升）</p>
<p>　　上三味合煎，取一升顿服之即愈。又方 牡蛎 矾石 附子 灶下黄土（等分）</p>
<p>　　上四味为末，取三年雄鸡冠血和药敷其上，持镜候之，才欲复故便急洗去之，不速去，便过不复还也。（《千金翼》云，偏右涂左，偏左涂右。）</p>
<p>　　<strong>又方</strong> 竹沥（三升） 防风 防己 升麻 桂心 川芎（各二两） 麻黄（四两） 羚羊角（三两）</p>
<p>　　上八味 咀，以水四升合竹沥煮取一升半，分三服，日服一剂，常用效。</p>
<p>　　治口耳僻方∶防风 附子 葛根（各二两） 柏实 麻黄（各三两） 独活 生姜（各四两）杏仁（三十枚）</p>
<p>　　上八味 咀，以水一斗、酒二升，煮取三升，分四服。</p>
<p>　<strong>　又方</strong> 青松叶一斤捣，令汁出，酒一斗渍二宿，近火一宿。初服半升，渐至一升，头面汗出即止。</p>
<p>　<strong>　又方</strong> 酒煮桂取汁，以故布拓病上，正则止，左 拓右，右 拓左，此秘方不传，余常用，大效。</p>
<p>　<strong>　治卒中风口 不止方∶</strong></p>
<p>　　取空青末如豆大一枚。含之即愈。</p>
<p>　　<strong>又方</strong> 炒大豆三升令焦，以酒三升淋，取汁顿服。（《肘后》以治口噤不开。）</p>
<p>　　<strong>又方</strong> 大皂荚一两去皮子下筛，以三年大酢和，左 涂右，右 涂左，干更涂之又方 以苇筒长五寸，以一头刺耳孔中，四畔以面密塞之，勿令泄气。一头纳大豆一颗，并艾烧令燃，灸七壮即瘥。患右灸左，患左灸右，耳病亦可灸之。</p>
<p>　<strong>　又方</strong> 灸手交脉三壮，左灸右，右灸左，其炷如鼠屎形，横安之，两头下火。</p>
<p>　　<strong>枳茹酒<br/>　　主诸药不能瘥者方。</strong></p>
<p>　　枳实上青刮取末，欲至心止，得茹五升，微火炒去湿气，以酒一斗渍，微火暖，令得药味，随性饮之，主口僻眼急大验。治缓风急风并佳。（《肘后》以治身直不得屈伸反复者，枳树皮亦得。）</p>
</div>
</div>
<div class="bookvmiddle">
<a href="/guwen/bookv_12697.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12699.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
