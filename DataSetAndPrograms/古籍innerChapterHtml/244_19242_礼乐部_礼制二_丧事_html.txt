
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·礼乐部·礼制二·丧事_古诗文网
</title>
<meta content="丧礼黄帝始制棺椁。周公制翣。周制俑。虞卿制桐人。左伯枕制明衣（新衣袭尸）。史佚制下殇棺衣。夫差为冥帽，而始制面帛。夏制明器。五代制灵座前看果。舜制吊礼。晋制，吊客至丧家鸣鼓为号。巫" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19242.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>礼乐部·礼制二·丧事</b></span>
<a href="javascript:PlayBookv(19242)" style="margin-left:5px;"><img alt="" height="16" id="speakerimgBookv19242" src="/img/speaker.png" width="16"/></a>
<span id="bookvPlay19242" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>丧礼</strong></p>
<p>　　黄帝始制棺椁。周公制翣。周制俑。虞卿制桐人。左伯枕制明衣（新衣袭尸）。史佚制下殇棺衣。夫差为冥帽，而始制面帛。夏制明器。五代制灵座前看果。舜制吊礼。晋制，吊客至丧家鸣鼓为号。巫咸制纸钱（名寓钱）。汉铸神瘗钱。王玙始丧祭焚纸钱。周制方相先驱。汉制魌头，俗开路显道神。始嫘祖道死，嫫姆监护因制。商始制铭旌以书姓名。魏始书号。后汉始制墓碑，为文字辨识。黄帝封京观，始制墓。周公始合葬。周桓王始改葬。秦武公始人殉葬。宋文公始殉葬用重器。秦称天子墓为山。汉始为陵。汉文帝始预造寿陵。少康封其子祀。禹始设守陵人。秦始皇制皇寝石麟、辟邪、兕马，臣下石人羊虎柱罔象，好食亡者肝，因制。宋真宗始给民义冢，制漏泽园。</p>
<p>　　<strong>服制</strong></p>
<p>　　黄帝始制丧礼。禹始制五服。尧始定三年丧，父斩衰，母齐衰。唐武后制，父在为母三年，同父丧。宋太祖制，舅姑三年丧。周公制，生母齐衰三月。鲁昭公制，慈母服（他妾养己）。唐玄宗加母党服。魏征制，叔嫂小功服。戴德制，朋友缌麻服。晋襄公制，起复始，伯禽征徐戎卒哭，汉唐沿之。始大臣夺情。汉元帝始令博士丁忧。汉文帝始易月。景帝为三十六日释服。唐肃宗始定二十七日之服。</p>
<p>　　<strong>丧礼五服</strong></p>
<p>　　斩衰三年，子为父母。女在室，并已许嫁者，及已嫁被出而反在家者。与子之妻同。子为继母，为慈母，为养母，子之妻同。庶子为所生母，为嫡母，庶子之妻同。为人后者与妻同，嫡孙为祖父母、高曾祖父母，承重同。妻为夫妾，为家长同。</p>
<p>　　<strong>齐衰杖期</strong></p>
<p>　　嫡子众子为庶母，其妻亦如之。子为嫁母，为出母；夫为妻；嫡孙，祖在，为祖母承重。</p>
<p>　　<strong>齐衰不杖期</strong></p>
<p>　　祖为嫡孙，父母为嫡长子及嫡长子妇，及众子，及女在室，及子为人后者。继母为长子，众子侄为伯叔父母，为亲兄弟，及亲兄弟之子女在室者。孙为祖父母，孙女在室，与出嫁同。为人后者，为其本生父母。女出嫁，为其本生父母。妾为家长之正妻，妾为家长父母，妾为家长之子与其所生子。</p>
<p>　　齐衰五月，曾孙为曾祖父母，曾孙女同。齐衰三月，玄孙为高祖父母，玄孙女同。</p>
<p>　　<strong>大功九月</strong></p>
<p>　　祖父母为众孙，孙女在室者。父母为众子妇，及女已出嫁者。伯叔父母为侄妇，及侄女已出嫁者。妻为夫之祖父母，妻为夫之伯叔父母。夫为人后，其妻为夫之本生父母。</p>
<p>　　<strong>小功五月</strong></p>
<p>　　为伯叔祖父母，为堂伯叔父母，为再从兄弟，为兄弟之妻，祖为嫡孙妇，为外祖父母，为母之兄弟姊妹。</p>
<p>　　<strong>缌麻三月</strong></p>
<p>　　祖为众孙妇，曾祖父母为曾孙，祖母为嫡孙，众孙妇为乳母，为妻之父母，为婿，为外孙，为同堂兄弟之妻。</p>
<p>　　<strong>三父</strong></p>
<p>　　同居继父，不同居继父，从母嫁继父。诸继父，谓父死母再嫁他人随去者，同居有期年服，不同居者无服。随继母嫁继父，有齐衰杖期。</p>
<p>　　<strong>八母</strong></p>
<p>　　嫡母、继母、养母（谓自幼过房与人）、慈母（谓生母死，父令别妾抚育者）、嫁母（谓妾母因父死再嫁他人者）、出母（谓亲母被父所出）、庶母（父妾之生子女者）、乳母（即奶母，亦服缌麻。）</p>
<p>　　<strong>七出</strong></p>
<p>　　无子，淫佚，不孝，多言，盗窃，妒忌，恶疾。三不去：与更三年丧；前贫贱后富贵；有所娶，无所归。</p>
<p>　　<strong>读礼</strong></p>
<p>　　《曲礼》曰：居丧未葬读葬礼，既葬读祭礼。</p>
<p>　　<strong>弥留</strong></p>
<p>　　疾革之时，气尚未绝，目不即瞑，谓之弥留。</p>
<p>　　<strong>属纩</strong></p>
<p>　　属，付也。纩，绵也。以绵轻而易动，故付置于口鼻上，以验气之有无也。</p>
<p>　　<strong>易箦</strong></p>
<p>　　曾子疾病，曾元、曾申坐于足，童子隅坐而执烛。童子曰：“华而皖，大夫之箦与？”曾子曰：“然。季孙之赐也，我未之能易也。元，起易箦！”举扶而易之，反席未安而殁。</p>
<p>　　<strong>捐馆</strong></p>
<p>　　《苏秦传》：奉阳君死，捐馆舍而去。</p>
<p>　　<strong>鬼录</strong></p>
<p>　　魏文帝《与吴质书》：昔年疾病，亲故多罹其灾，观其姓名，已登鬼录。</p>
<p>　　<strong>就木</strong></p>
<p>　　晋文公奔狄，娶季隗，将适齐，谓隗曰：“待我二十五年，不来而后嫁。”对曰：“我又如是而后嫁，则就木矣。”</p>
<p>　　<strong>盖棺论定</strong></p>
<p>　　晋刘毅云：“丈夫盖棺论方定。”</p>
<p>　　<strong>修文郎</strong></p>
<p>　　春秋时，苏韶卒，后从弟节昼见韶，因问幽冥事。韶曰：“颜回、卜商死，俱为地下修文郎。”</p>
<p>　　<strong>白玉楼</strong></p>
<p>　　李贺将死，有绯衣人贺赤虬，奉雷版召贺曰：“帝成白玉楼，立召为记。天上差乐，不苦也。”</p>
<p>　　<strong>一鉴亡</strong></p>
<p>　　魏征卒，帝临朝叹曰：“以铜为鉴，可照妍媸；以人为鉴，可明得失。……今魏征逝，一鉴亡矣。”</p>
<p>　　<strong>月犯少微</strong></p>
<p>　　谢敷隐居剡中。时月犯少微，占云“处士当之”。吴国戴逵名重于敷，甚以为忧。俄而敷死，时人语曰：“吴中高士，求死不得。”</p>
<p>　　<strong>岁在龙蛇</strong></p>
<p>　　郑玄梦孔子告之曰：“起，起，今年岁在辰，明年岁在巳。”既寤，以谶合岁，知命当终。谶云：“岁在龙蛇贤人嗟。”</p>
<p>　　<strong>梦书白驹</strong></p>
<p>　　杜牧之梦书“白驹”字，或曰：“过隙也”。俄而悉毁其所为文章诗籍，果卒。</p>
<p>　　<strong>一朝千古</strong></p>
<p>　　唐薛收卒，秦王曰：“吾与伯褒共军旅，岂期一朝成千古也！”</p>
<p>　　<strong>脱骖</strong></p>
<p>　　孔子遇旧馆人之丧，入而哭之哀；出，使子贡脱骖而赙之。</p>
<p>　　<strong>麦舟</strong></p>
<p>　　范尧夫舟有麦五百斛，悉与故人石曼卿，以助其葬。</p>
<p>　　<strong>生刍一束</strong></p>
<p>　　郭林宗有母忧，徐穉往吊之，置生刍一束于闾前而去之。众怪不知其故。林宗曰：“此必南州高士徐孺子也。诗不云乎：‘生刍一束，其人如玉。’吾有何德足以当之？”</p>
<p>　　<strong>素车白马</strong></p>
<p>　　范式巨卿、张劭元伯相与为友。元伯卒。式梦劭呼曰：“巨卿，吾已某日死，某日葬”式驰往赴之。未及到而劭已发引。将至圹，而柩不前。其母曰：“元伯，岂有望耶？”停柩。移时，乃见素车白马，号哭而来。母曰：“是必范巨卿也。”式因执绋而引，其柩乃前。</p>
<p>　　<strong>归见父母</strong></p>
<p>　　陈尧佐临终，自志其墓，曰：有宋颖川生尧佐，字希先，年八十二不为夭，官一品不为贱，卿相纳录不为辱祖，可归见父母栖神之域矣。</p>
<p>　　<strong>翁仲</strong></p>
<p>　　《水经注》：鄗南千秋亭坛庙东枕道，有两石翁仲。山谷诗：“往者不可言，古怕守翁仲。</p>
<p>　　<strong>九京</strong></p>
<p>　　文子曰：“是全要领以从先大夫于九京也。”</p>
<p>　　<strong>佳城</strong></p>
<p>　　汉滕公驾至东都门，马悲鸣不进。命掘之，得石※，有蝌蚪书云：“佳城郁郁，三千年见白曰，吁嗟滕公居此室。”公叹曰：“天乎！吾死，其安此乎？”后葬其处。</p>
<p>　　<strong>牛眠</strong></p>
<p>　　晋陶侃，初家将葬，忽失一牛，不知所在。遇一老父，谓曰：“前冈见一牛，眠处，其地若葬，位极人臣。”侃寻牛得之，因葬焉。</p>
<p>　　<strong>寿藏</strong></p>
<p>　　唐姚崇自立寿藏于万安山，兆曰：“安居穴以土为床，曰化台。”</p>
<p>　　<strong>挽歌</strong></p>
<p>　　汉高帝时，田横死，从者不敢哭，随扳叙哀，故承以为挽歌。汉武时，李延年分为二：《薤露》，送王公贵客；《蒿里》，送士大夫庶人。</p>
<p>　　<strong>吊柳七</strong></p>
<p>　　柳永死日，家无余财，群妓合金葬之郊外，每春月上冢，谓之“吊柳七”。</p>
<p>　　<strong>漆灯</strong></p>
<p>　　唐沈彬居有一大树，尝曰：“吾死可葬于此。”既葬穴之，巧一古冢，其间一古灯，台上有漆篆文曰：“佳城今已开，虽开不葬埋。漆灯犹未灭，留待沉彬来。”</p>
<p>　　<strong>金粟冈</strong></p>
<p>　　唐玄宗幸桥陵，见金粟冈有龙盘凤翥之势，谓侍臣曰：“吾千秋万岁后宜葬于此。”及升遐，群臣依旨葬焉。</p>
<p>　　<strong>马鬣封</strong></p>
<p>　　《礼记》子夏曰：“昔夫子言之曰，吾见封之若堂者矣，见若坊者矣，见若覆夏屋者矣，见若釜者矣，马鬣封之谓也。”</p>
<p>　　<strong>长夜室</strong></p>
<p>　　东坡《赠章默》诗：“章子亲未葬，余生抱羸疾，朝吟噎邻里，夜泪腐菌席。愿求不毛田，亲筑长夜室。”</p>
<p>　　<strong>土馒头</strong></p>
<p>　　范石湖《重九日行营寿藏之地》诗：“家山随地可松楸，荷锸携壶似醉刘。纵有千年铁门限，终须一个土馒头。”</p>
<p>　　<strong>要离冢</strong></p>
<p>　　梁鸿卒，弟伯通等为求葬地，乃葬之要离冢傍。曰：“梁鸿高贤，要离烈士，政相类也。”后人遂以其所居名梁溪，今无锡是也。</p>
<p>　　<strong>玉钩斜</strong></p>
<p>　　在吴公台下，隋炀帝葬宫人处也。唐窦巩《宫人斜》诗：“离宫路远北原斜，生死恩深不到家。云雨今归何处云？黄鹂飞上野棠花。”</p>
<p>　　<strong>葬龙耳</strong></p>
<p>　　晋元帝闻郭璞为人葬坟地，微服往观，谓主人曰：“此葬龙角，必灭族。”主人曰：“璞云此是龙耳，三年当有天子至。”帝曰：“出天子耶？”曰：“非也，能致天子问耳。”</p>
<p>　　<strong>方相</strong></p>
<p>　　《周礼》：方相氏殴罔象，好食亡者肝，而畏虎与柏，故墓上列柏树，路口置石虎，本此。</p>
<p>　　<strong>不慭遗一老</strong></p>
<p>　　孔子卒，哀公诔之曰：“昊天不吊，不慭遗一老，俾屏余一人以在位，茕茕余在疚。呜呼哀哉尼父！无自律。”子贡曰：“君其不没于鲁乎！”</p>
<p>　　<strong>五谷瓶</strong></p>
<p>　　《丧服小记》：鲁哀公曰：“五谷囊起伯夷叔齐，不食粟而死，故作五谷囊。吾父食味含哺而死，何用此为？”今人遂为五谷瓶。</p>
<p>　　<strong>青蝇为吊客</strong></p>
<p>　　虞翻字仲翔，放弃海南，自恨疏节，骨体不媚，犯上获罪，当长殁海隅。生无可与语，死以青蝇为吊客，使天下一人知己者，足以不恨。</p>
<p>　　<strong>墓木拱</strong></p>
<p>　　《左传》秦伯使谓褰叔曰：“尔何知？中寿，尔墓之木拱矣。”</p>
<p>　　<strong>瓜奠</strong></p>
<p>　　唐莱国公杜如晦薨，太宗诏虞世南制碑文。后因食瓜美，怆然悼之，遂辍食，遣使奠于灵座。</p>
<p>　　<strong>哀些</strong></p>
<p>　　宋玉《招魂》曰：“光风转蕙，汜崇兰些。”（些，语词。宋玉《招魂》语末皆云“些”，故挽歌亦曰“哀些”。）</p>
<p>　　<strong>长眠</strong></p>
<p>　　《广记》：郑尤路逢一冢，有二竹。郑为诗曰：“冢上两竿竹，风吹常袅袅。”冢中人续曰：“下有百年人，长眠不知晓。”</p>
<p>　　<strong>赙赗</strong></p>
<p>　　赙，助也。赗，报也。所以助生送死，副至意也。货财曰赙，车马曰赗。玩好曰赠，衣服曰襚。</p>
<p>　　<strong>铭旌</strong></p>
<p>　　铭，明也，以死者为不可别已，故以其旌识之。杜牧之诗云：“黄壤不沾新雨露，粉书空换旧铭旌。”</p>
<p>　　<strong>谥</strong></p>
<p>　　太公周公相嗣王，始作谥法。人主谥始黄帝。加谥至十数字，始唐玄宗。太子谥始申生。卿大夫谥始周。处士谥始陶弘景。公卿无爵而谥始王导。宦者谥、方伎谥，始北魏公卿大夫。祖父谥始元。妇人谥始穆天子谥盛妃。哀后谥始汉高祖尊母昭灵。公主谥始唐高祖谥女平阳公主昭。生而赐谥始卫侯赐北宫喜贞，析朱组成。私谥始黔娄。妇人私谥其夫始柳下惠。</p>
<p>　　<strong>窀穸</strong></p>
<p>　　《左传》：获保首领以殁于地，惟是春秋窀穸之事。</p>
<p>　　<strong>襄事</strong></p>
<p>　　《左传》：葬定公，雨，不克襄事，礼也。</p>
<p>　　<strong>葛茀</strong></p>
<p>　　《左传》：葬敬嬴。旱，无麻，用葛茀。</p>
<p>　　<strong>祖载</strong></p>
<p>　　《白虎通》：祖载者，始载柩于庭，乘辆车而辞祖祢，故曰祖载。</p>
<p>　　<strong>命终</strong></p>
<p>　　天子死曰崩，诸侯曰薨，大夫曰卒，士曰不禄，庶人曰死。在床曰尸，在棺曰柩。羽鸟曰降，曰足曰渍。死寇曰兵。</p>
<p>　　<strong>执绋</strong></p>
<p>　　《礼记》：吊于葬者必执引，若从柩及圹皆执绋。</p>
</div>
</div>
<div class="bookvmiddle">
<a href="/guwen/bookv_19241.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19243.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
