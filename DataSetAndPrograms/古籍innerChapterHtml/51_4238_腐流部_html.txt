
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
笑林广记·腐流部_古诗文网
</title>
<meta content="厮打教官子与县丞子厮打，教官子屡负，归而哭诉其母。母曰：“彼家终日吃肉，故恁般强健会打。你家终日吃腐，力气衰微，如何敌得他过？”教官曰：“这般我儿不要忙，等祭过了丁，再与他报复便了" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_4238.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left2838" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>腐流部</b></span>
<a href="javascript:PlayBookv(4238)" style="margin-left:5px;"><img alt="" height="16" id="speakerimgBookv4238" src="/img/speaker.png" width="16"/></a>
<a href="javascript:ShowYizhu(2838)" id="leftbtn2838" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay4238" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%b8%b8%e6%88%8f%e4%b8%bb%e4%ba%ba%e7%ba%82%e9%9b%86">游戏主人纂集</a></p>
<div class="contson">
<p>　　厮打</p>
<p>　　教官子与县丞子厮打，教官子屡负，归而哭诉其母。母曰：“彼家终日吃肉，故恁般强健会打。你家终日吃腐，力气衰微，如何敌得他过？”教官曰：“这般我儿不要忙，等祭过了丁，再与他报复便了。”</p>
<p>　　钻刺</p>
<p>　　鼠与黄蜂为兄弟，邀一秀才做盟证，秀才不得已往，列为第三人。一友问曰：“兄何居乎鼠辈之下？”答曰：“他两个一会钻，一会刺，我只得让他些罢了。”</p>
<p>　　证孔子</p>
<p>　　两道学先生议论不合，各自诧真道学而互诋为假，久之不决，乃请证于孔子。孔子下阶，鞠躬致敬而言曰：“吾道甚大，何必相同。二位老先生皆真正道学，丘素所钦仰，岂有伪哉。”两人各大喜而退。弟子曰：“夫子何谀之甚也？”孔子曰：“此辈人哄得他动身就够，惹他怎么！”</p>
<p>　　三上</p>
<p>　　一儒生，每作文字谒先辈。一先辈评其文曰：“昔欧阳公作文，自言多从三上得来，子文绝似欧阳第三上得者。”儒生极喜。友见曰：“某公嘲尔。”儒生曰：“比我欧阳，何得云嘲？”答曰：“欧阳公三上，谓枕上、马上、厕上；第三上，指厕也。”儒生方悟。</p>
<p>　　平上去入</p>
<p>　　某日，有友人之子结婚。晓岚携了礼物一样去吃喜酒。俟来客坐定，晓岚缓缓取出礼物，是一部《诗韵大全》。有客人某觅了，对晓岚曰：“以书本作为贺礼，倒是少见，可否听听你送这样礼物的用意？”晓岚说道：“诗韵之书，所谈不外是‘平、上、去、入’，结婚之事，也不外是‘平、上、去、入’，我送这样礼物，祝他们早生贵子，谁说不宜？”座上宾客一听，无不捧腹。</p>
<p>　　与人家吃</p>
<p>　　某甲将投也，阎王问他：“愿与人家吃，还是愿吃人家的？”彼思自己的东西，如何舍得与人吃，乃谓愿吃人家的。及投生，己父为佣，帮于人，已而己亦佣于人，终年辛苦非凡。乃悟及阎王语，原来吃人家的，就是帮佣。谓来世他若再问起我来，我一定连连曰：“与人家吃，与人家吃。”</p>
<p>　　作诗自娱</p>
<p>　　许义方之妻刘氏，以端洁自许。义方尝出，经年始归，语其妻曰：“独处无聊，得无与邻里亲戚往来乎？”刘曰：“自君之出，惟闭门自守，足未尝履阈。”义方嗟叹不已。又问：“何以自娱？”答：“惟时作小诗以适情耳。”义方欣然命取诗观之，开卷第一篇题云：“月夜招邻僧闲话。”</p>
<p>　　盗牛</p>
<p>　　有盗牛被枷者，亲友问曰：“汝犯何罪至此？”盗牛者曰：“偶在街上走过，见地下有条草绳，以为没用，误拾而归，故连此祸。”遇者曰：“误拾草绳，有何罪犯？”盗牛者曰：“因绳上还有一物。”人问：“何物？”对曰：“是一只小小耕牛。”</p>
<p>　　缠住</p>
<p>　　一螃蟹与田鸡结为兄弟，各要赌跳过涧，先过者居长。田鸡溜便早跳过来，螃蟹方行，忽被女子撞见，用草捆住。田鸡见他不来，回转唤云：“缘何还不过来？”蟹曰：“不然几时来了，只因被这歪刺骨缠住在此，所以耽迟来不得。”</p>
<p>　　老鳏</p>
<p>　　苏州老鳏，人问：“有了令郎么？”答云：“提起小儿，其实心酸。前面妻祖与妻父定亲，说得来垂成了，被一个天杀的用计矗退了。致使妻父不曾娶得妻母，妻母不曾养得贱内，至今小儿杳然。”</p>
<p>　　醵金</p>
<p>　　有人遇喜事，一友封分金一星往贺。乃密书封内云：“现五分，赊五分。”已而此友亦有贺分。其人仍以一星之数答之，乃以空封往，内书云：“退五分，赊五分。”</p>
<p>　　露水桌</p>
<p>　　一人偶见露水桌子，因以指戏写“谋篡”字样。被一仇家见之，夺桌就走，往府首告。及官坐堂，露水已为日色曝干，字迹减去，官问何事，其人无可说得，慌曰：“小人有桌子一堂，特把这张来看样，不知老爷要买否？”</p>
<p>　　僧士诘辩</p>
<p>　　秀才诘问和尚曰：“你们经典内‘南无’二字，只应念本音，为何念作‘那摩’？”僧亦回问云：“相公四书上‘於戏’二字，为何亦读作‘呜呼’？如今相公若读‘於戏’，小僧就念‘南无’；相公若是‘呜呼’，小僧自然‘那摩’。”</p>
<p>　　识气</p>
<p>　　一瞎子双目不明，善能闻香识气。有秀才拿一《西厢记》与他闻。曰：“《西厢记》。”问：“何以知之？”答曰：“有些脂粉气。”又拿《三国志》与他闻。曰：“《三国志》。”又问：“何以知之？”答曰：“有些兵气。”秀才以为奇异。却将自作的文字与他闻。瞎子曰：“此是你的佳作。”问：“你怎知？”答曰：“有些屁气。”</p>
<p>　　后场</p>
<p>　　宾主二人同睡，客索夜壶。主人说：“在床下，未曾倒得。”只好棚过头地场，后场断断再来不得了。</p>
<p>　　借粮</p>
<p>　　孔子在陈绝粮，命颜子往回回国借之。以其名与国号相同，冀有情熟。比往通讫，大怒曰：“汝孔子要攘夷狄，怪俺回回，平日又骂俺回之为人也择（择贼同音）乎！”粮断不与。颜子怏怏而归。子贡请往，自称平昔极奉承。常曰：“赐也何敢望回回。”群回大喜。以白粮一担，先令携去，许以陆续运付。子贡归，述之夫子。孔子攒眉曰：“粮便骗了一担，只是文理不通。”<br/>　　杨相公</p>
<p>　　一人问曰：“相公尊姓？”曰：“姓杨。”其人曰：“既是羊，为甚无角？”士怒曰：“呆狗入出的。”那人错会其意，曰：“嗄！”</p>
<p>　　无一物</p>
<p>　　穷人往各寺院，窃取神物灵心。止有土地庙未取，及去挖开，见空空如也。乃骇叹曰：“看他巾便戴一顶，原来腹中毫无一物！”</p>
<p>　　穷秀才</p>
<p>　　有初死见冥王者，王谓其生前受用太过，判来生去做一秀才，与以五子。鬼吏禀曰：“此人罪重，不应如此善遣。”王笑曰：“正惟罪重，我要处他一个穷秀才，把他许多儿子，活活累杀他罢了。”</p>
<p>　　凑不起</p>
<p>　　一士子赴试。艰于构思。诸生随牌俱出。接考者候久。甲仆问乙仆曰：“不知作文一篇，约有多少字？”乙曰：“想来不过五六百。”甲曰：“五六百字，难道胸中便没有了，此时还不出来？”乙曰：“五六百字虽有在肚里，只是一时凑不起来耳。”</p>
<p>　　不完卷</p>
<p>　　一生不完卷，考了四等，受杖。对友曰：“我只缺得半篇。”友云：“还好，若做完，看了定要打杀。”</p>
<p>　　求签</p>
<p>　　一士岁考求签。通陈曰：“考在六等求上上，四等下下。”庙祝曰：“相公差矣。四等止杖责，如何反是下下？”士曰：“非汝所知，六等黜退，极是干净。若是四等，看了我的文字，决被打杀。”</p>
<p>　　梦入泮</p>
<p>　　府取童生祈梦。“考可望入泮否？”神问曰：“汝祖父是科甲否？”曰：“不是。”又问：“家中富饶否？”曰：“无得。”神笑曰：“既是这等，你做甚么梦！”</p>
<p>　　谒孔庙</p>
<p>　　有以银钱汇缘入泮者，拜谒孔庙。孔子下席答之。士曰：“今日是夫子弟子礼，应坐受。”孔子曰：“岂敢，你是孔方兄的弟子，断不受拜。”</p>
<p>　　狗头师</p>
<p>　　馆师岁暮买舟回家。舟子问曰：“相公贵庚？”答曰：“属狗的，开年已是五十岁了。”舟人曰：“我也属狗，为何贵贱不等？”又问：“哪一月生的？”答曰：“正月。”舟子大悟曰：“是了是了，怪不得！我十二月生，是个狗尾，所以摇了这一世。相公正月生，是狗头，所以教（叫）了这一世。”</p>
<p>　　狗坐馆</p>
<p>　　一人惯说谎。对亲家云：“舍间有三宝，一牛每日能行千里；一鸡每更止啼一声；又一狗善能读书。”亲家骇云：“有此异事，来日必要登堂求看。”其人归与妻述之。“一时说了谎，怎生回护？”妻曰：“不妨，我自有处。”次日，亲家来访，内云：“早上往北京去了。”问几时回？答曰：“七八日就来的。”又问为何能快，曰：“骑了自家牛去。”问：“宅上还有报更鸡？”适值亭中午鸡啼，即指曰：“只此便是，不但夜里报更，日闻生客来也报的。”又问：“读书狗请借一观。”答曰：“不瞒亲家说，只为家寒，出外坐馆去了。”</p>
<p>　　讲书</p>
<p>　　一先生讲书，至“康子馈药”。徒问：“是煎药是丸药？”先生向主人夸奖曰：“非令郎美质不能问，非学生博学不能答。上节‘乡人傩’，傩的自然是丸药。下节又是煎药。不是用炉火，如何就‘厩焚’起来！”</p>
<p>　　请先生</p>
<p>　　一师惯谋人馆，被冥王访知，着夜叉拿来。师躲在门内不出。鬼卒设计哄骗曰：“你快出来，有一好馆请你。”师闻有馆，即便趋出，被夜叉擒住。先生曰：“看你这鬼头鬼脑，原不像个请先生的。”</p>
<p>　　兄弟延师</p>
<p>　　有兄弟两人，共延一师，分班供给。每交班，必互嫌师瘦，怪供给之不丰。于是兄弟交师于约。师轮至日，即称斤两以为交班肥瘦之验。一日，弟将交师于兄，乃令师餐而去，即上秤，师偶撒一屁。乃咎之曰：“秤上买卖，岂可轻易撒出。说不得原替我吃了下去。”</p>
<p>　　退束脩</p>
<p>　　一师学浅。善读别字，主人恶之。与师约，每读一别字，除脩一分。至岁终，退除将尽。止余银三分，封送之。师怒曰：“是何言兴，是何言兴！”主人曰：“如今再扣二分，存银一分矣。”东家母在旁曰：“一年辛苦，半除也罢。”先生近前作谢曰：“夫人不言，言必有中。”主人曰：“恰好连这一分，干净拿进去。”</p>
<p>　　赤壁赋</p>
<p>　　庸师惯读别字。一夜，与徒讲论前后《赤壁》两赋，竟念“赋”字为贼字。适有偷儿潜伺窗外，师乃朗诵大言曰：“这前面《赤壁贼》呀。”贼大惊，因思前面既觉，不若往房后穿逾而入。时已夜深，师讲完，往后房就寝。既上床，复与徒论后面《赤壁赋》，亦如前读。偷儿在外叹息曰：“我前后行藏，悉被此人识破，人家请了这样先生，看家狗都不消养得了！”</p>
<p>　　於戏左读</p>
<p>　　有蒙训者，首教《大学》。至“於戏前王不忘”句，竟如字读之。主曰：“误矣，宜读作‘呜呼’。”师从之。至冬间，读《论语》注：“傩虽古礼而近於戏。”乃读做呜呼。主人曰：“又误矣，此乃於戏也。”师大怒，诉其友曰：“这东家甚难理会。只‘於戏’两字，从年头直与我拗到年尾。”</p>
<p>　　中酒</p>
<p>　　一师设教，徒问“大学之道，如何讲？”师佯醉曰：“汝偏拣醉时来问我。”归与妻言之。妻曰：“《大学》是书名，‘之道’是书中之道理。”师颔之。明日，谓其徒曰：“汝辈无知，昨日乘醉便来问我，今日我醒，偏不来问，何也？汝昨日所问何义？”对以“《大学》之道”。师如妻言释之。弟子又问：“‘在明明德’如何讲？”师遽捧额曰：“且住，我还中酒在此。”</p>
<p>　　先生意气</p>
<p>　　主人问先生曰：“为何讲书总不明白？”师曰：“兄是相知的，我胸中若有，不讲出来，天诛地灭！”又问：“既讲不出，也该坐定些。”答云：“只为家下不足，故不得不走。”主人云：“既如此，为甚供给略淡泊，就要见过？”先生毅然变色曰：“若这点意气没了，还像个先生哩！”</p>
<p>　　梦周公</p>
<p>　　一师昼寝，而不容学生瞌睡，学生诘之。师谬言曰：“我乃梦周公耳。”明昼，其徒亦效之，师以戒方击醒曰：“汝何得如此？”徒曰：“亦往见周公耳。”师曰：“周公何语？”答曰：“周公说，昨日并不曾会见尊师。”</p>
<p>　　问馆</p>
<p>　　乞儿制一新竹筒，众丐沽酒称贺。每饮毕，辄呼曰：“庆新管酒干。”一师正在觅馆，偶经过闻之，误听以为庆新馆也。急向前揖之曰：“列位既有了新馆，把这旧馆让与学生罢！”</p>
<p>　　改对</p>
<p>　　训蒙先生出两字课与学生对曰：“马嘶。”一徒对曰：“鹏奋。”师曰：“好，不须改得。”又一徒曰：“牛屎。”师叱曰：“狗屁！”徒亦揖而欲行，师止之曰：“你对也不曾对好，如何便走？”徒曰：“我对的是‘牛屎’，先生改的是‘狗屁’。”</p>
<p>　　挞徒</p>
<p>　　馆中二徒，一聪俊，一呆笨。师出夜课，适庭中栽有梅树。即指曰：“老梅。”一徒见盆内种柏，应声<br/>　　曰：“小柏。”师曰：“善。”又命一徒：“可对好些。”徒曰：“阿爹。”师以其对得胡说，怒挞其首。徒哭曰：“他小柏（伯）不打，倒来打阿爹。”</p>
<p>　　吃粪</p>
<p>　　师在田间散步，见乡人挑粪灌菜。师讶曰：“菜是人吃的，如何泼此秽物在上？”乡人曰：“相公只会读书，不晓我农家的事，菜若不用粪浇，便成苦菜矣。”一日东家以苦菜膳师，师问：“今日为何菜味苦之甚？”馆僮曰：“因相公嫌龌龊。故将不浇粪的菜请相公。”师曰：“既如此，粪味可鉴，拿些来待我吃罢。”</p>
<p>　　咬饼</p>
<p>　　一蒙师见徒手持一饼。戏之曰：“我咬个月湾与你看。”既咬一口。又曰：“我再咬个定胜与你看。”徒不舍，乃以手掩之。误咬其指。乃呵曰：“没事，没事，今日不要你念书了，家中若问你，只说是狗夺饼吃，咬伤的。”</p>
<p>　　是我</p>
<p>　　一师值清明放学，率徒郊外踏青。师在前行，偶撒一屁，徒曰：“先生，清明鬼叫了。”先生曰：“放狗屁！”少顷，大雨倾盆。田间一瓦，为水淹没，仅露其背。徒又指谓先生曰：“这像是个乌龟。”师曰：“是瓦（瓦我同音）。”</p>
<p>　　屎在口头</p>
<p>　　学生问先生曰：“‘屎’字如何写？”师一时忘却，不能回答。沉吟半晌曰：“咦，方才在口头，如何再说不出。”</p>
<p>　　瘟牛</p>
<p>　　经学先生出一课与学生对。曰：“隔河并马。”学生误认“并”字为“病”字，即应声曰：“过江瘟牛。”</p>
<p>　　个人个妻</p>
<p>　　一上路先生向人曰：“原来吴下朋友的老妈官，个人是一个歌喇。”</p>
<p>　　咏钟诗</p>
<p>　　有四人自负能诗。一日同游寺中，见殿角悬钟一口。各人诗兴勃然，遂联句一首。其一曰：“寺里一口钟。”次韵云：“本质原是铜。”三曰：“覆转像只碗。”四曰：“敲来嗡嗡嗡。”吟毕，互相赞美不置口，以为诗才敏捷，无出其右。“但天地造化之气，已泄尽无遗。定夺我辈寿算矣。”四人忧疑，相聚环泣。忽有老人自外至，询问何事，众告以故。老者曰：“寿数固无碍，但各要患病四十九日。”众问何病，答曰：“了膀骨痛！”</p>
<p>　　做不出</p>
<p>　　租户连年欠租，每推田瘦做不出米来。士怒曰：“明年待我自种，看是如何？”租户曰：“凭相公拚着命去种，到底是做不出的。”</p>
<p>　　蛀帽</p>
<p>　　有盛大、盛二者，所戴毡帽，合放一处。一被虫蛀，兄弟二人互相推竞，各认其不蛀者夺之。适一士经过，以其读书人明理，请彼决之。士执蛀帽反覆细看，乃睨盛大曰：“此汝帽也！”问：“何以见得？”士曰：“岂不闻《大学》注解云：‘宣（作先）著（作蛀），盛大之貌（帽同音）。’”</p>
<p>　　歪诗</p>
<p>　　一士好作歪诗。偶到一寺前，见山门上塑赵玄坛喝虎像。士即诗兴勃发，遂吟曰：“玄坛菩萨怒，脚下踏个虎（去声念音座）。旁立一判官，嘴上一脸恶。”及到里面，见殿宇巍峨，随又续题曰：“宝殿雄哉大（念作度），大佛归中坐。文殊骑狮子，普贤骑白兔。”僧出见曰：“相公诗才敏妙，但韵脚欠妥。小僧回奉一首何如？”士曰：“甚好。”僧念曰：“出在山门路，撞着一瓶醋。诗又不成诗，只当放个破（破声屁也）。”</p>
<p>　　问藕</p>
<p>　　上路先生携子出外，吃着鲜藕。乃问父曰：“爹，来个啥东西，竖搭起竟似烟囱，横搭竟好像泥笼，捏搭手里似把弯弓，嚼搭口里醒松醒松。已介甜水浓浓，咽搭落去蜘蛛丝绊住子喉咙，从来勿曾见过？”其父怒曰：“呆奴，呆奴！个就是南货店里包东西大（读土音）叶个根结么。”</p>
<p>　　老童生</p>
<p>　　老虎出山而回，呼肚饥。群虎曰：“今日固不遇一人乎？”对曰：“遇而不食。”问其故，曰：“始遇一和尚，因臊气不食。次遇一秀才，因酸气不食。最后一童生来，亦不曾食。”问：“童生何以不食？”曰：“怕咬伤了牙齿。”</p>
<p>　　认拐杖</p>
<p>　　县官考童生，至晚忽闻鼓角喧闹。问之，门子禀曰：“童生拿差了拐杖，在那里争认。”</p>
</div>
</div>
<div class="bookvmiddle">
<a href="/guwen/bookv_4237.aspx">上一章</a>
<a href="/guwen/book_51.aspx" style="border:0px;line-height:27px; height:27px;">目录</a>
<a href="/guwen/bookv_4239.aspx">下一章</a>
</div>
</div>
</div>
<div class="right" id="right2838" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
