
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
三命通会·卷十二·元理赋_古诗文网
</title>
<meta content="（徐大升着。万育吾解。）元一气，生五行，统三才，周万物。发乾坤之妙用，剖阴阳之枢机。在乎推四方，分其贵贱，得其中道八字。一定荣枯，是以强明其生克制化，清浊贵贱，寿夭贤愚。（此原造化" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16700.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷十二·元理赋</b></span>
<a href="javascript:PlayBookv(16700)" style="margin-left:5px;"><img alt="" height="16" id="speakerimgBookv16700" src="/img/speaker.png" width="16"/></a>
<span id="bookvPlay16700" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%b8%87%e6%b0%91%e8%8b%b1">万民英</a></p>
<div class="contson">
<p>　　（徐大升着。万育吾解。）</p>
<p>　　元一气，生五行，统三才，周万物。</p>
<p>　　发乾坤之妙用，剖阴阳之枢机。</p>
<p>　　在乎推四方，分其贵贱，得其中道八字。</p>
<p>　　一定荣枯，是以强明其生克制化，清浊贵贱，寿夭贤愚。</p>
<p>　　（此原造化之始。）</p>
<p>　　金赖土生，土多金埋。土赖火生。火多土焦。</p>
<p>　　火赖木生，木多火炽。木赖水生，水多木漂。</p>
<p>　　水赖金生，金多水浊。</p>
<p>　　金能生水，水多金沉。水能生木，木盛水缩。</p>
<p>　　木能生火，火多木焚。火能生土，土多火晦。</p>
<p>　　土能生金，金多土变。</p>
<p>　　金能克木，木坚金缺。木能克土，土重木折。</p>
<p>　　土能克水，水多土流。水能克火，火炎水热。</p>
<p>　　火能克金，金多火熄。</p>
<p>　　金衰遇火，必见销熔。火弱逢水，必为熄灭。</p>
<p>　　水弱逢土，必为淤塞。土衰遇木，必遭倾陷。</p>
<p>　　木弱逢金，必为砍折。</p>
<p>　　以上太过不及，各有其害。如此见五行四柱，不可不中和也。</p>
<p>　　强金得水，方挫其锋，强水得木，方泄其势。强木得火。</p>
<p>　　方化其顽。强火得土，方止其焰。强土得金，方制其害。</p>
<p>　　以上言五行克制，要得中和，而太过不及，会失之矣。</p>
<p>　　理贯人融者妙其幽，察其显也。其为体也，深能通变，究其元微其为用也。论其轻重，原有原无，天理赋来，吉凶动静。人生分定，否泰盈亏。</p>
<p>　　以上通论干支，阴阳生克制化之中，体幽用显，轻重有无，而吉凶动静、否在盈亏，皆自此而生之也。妙在识其通变，究其元微，由显而幽，斯得其理。以下则详言之。</p>
<p>　　煞无刃不威，刃无煞不显。</p>
<p>　　煞乃克我刃乃劫我，命中之最凶者。</p>
<p>　　首言煞刃，其知所重者欤。</p>
<p>　　《赋》云：刃为兵器，无煞难存。煞为军令，无刃不尊。</p>
<p>　　刃煞双显，威镇乾坤。是也。</p>
<p>　　徐大升因见《喜忌》（继善》二篇，不足以尽人之命。</p>
<p>　　故复撰此赋，所以补其未备也。</p>
<p>　　煞刃双显均停，位至王侯。刃煞轻重，无制身为胥吏。</p>
<p>　　煞刃相停者，极贵。不相停者，极贱。</p>
<p>　　刃煞停不停，而贵贱之相是如此。</p>
<p>　　生平富而且贵，煞重身柔。中途忽死或危，运扶干旺。</p>
<p>　　既不相停，不如从煞。</p>
<p>　　能从者，必煞重身柔，而後可从。</p>
<p>　　不然，不能从也。</p>
<p>　　既从煞，只以煞论，不可再遇身旺相敌，敌则反生祸矣。</p>
<p>　　处身僧道之首，用煞反轻。受职台谏之除，偏官得地。</p>
<p>　　七煞为极星，又为孤星。</p>
<p>　　身煞两强，七煞有制，身弱从煞，皆贵。</p>
<p>　　煞多为台谏之官。</p>
<p>　　若身旺煞轻，更入清奇，必为增道之首矣。</p>
<p>　　岂知大贵者，用财而不用官。</p>
<p>　　当权者，用煞而不用印。印赖煞生，官因财旺。</p>
<p>　　用财不用官，财生官也。用煞不用印，煞生印也。</p>
<p>　　故云印赖煞生，官因财旺，非不用印用官，而专用财煞。</p>
<p>　　则官印在其中矣。印赖二句，紧本上文四句，自发明之。</p>
<p>　　五行消息，元理可知；四柱推明，用神可见。</p>
<p>　　食居先，煞居後，功名两全。</p>
<p>　　酉破卯，卯破午，财官双美。</p>
<p>　　人之八字，全看用神。如上用煞、用刃、用财，而不用官、用印，其理甚玄，在人消息之耳。</p>
<p>　　论煞当要刃，无刃要有制，煞强有制，皆为方论。</p>
<p>　　煞主名，食主利，故曰功名两全。</p>
<p>　　酉破卯，卯破午，亦食前煞後之意。酉以卯为财，午为煞。财煞兼有，故主财官两美。</p>
<p>　　煞所以相破者，以其相克也，必四正相破。</p>
<p>　　享福，五行归禄；眉寿，八字相停。</p>
<p>　　此举命中最要者言之。要归禄，要相停，不可死绝偏党。</p>
<p>　　享福属归禄，眉寿属相停，义各有所取也。</p>
<p>　　晦火无光於稼穑，盗木多困於丙丁。</p>
<p>　　此以下，正言不归禄、不相停，故不得享福、眉寿。</p>
<p>　　土掩火光，土赖木疏，木本生火。火多则反盗气，见不中和。</p>
<p>　　火虑有焰。</p>
<p>　　火怕晦，虚则有焰不晦。</p>
<p>　　金实无声。</p>
<p>　　金要火，无火炼则不成器。实，何以发声？</p>
<p>　　水泛木浮者活木，土重金埋者阳金。水盛则危，火明则灭。</p>
<p>　　此又细分五行不相停，而有阴阳之别见。</p>
<p>　　五行不可太过，如水泛则木浮，在乙木则怕，甲木则否。</p>
<p>　　土重金埋，在庚金则畏，辛金则否。</p>
<p>　　以乙木死於亥，甲木生於亥。</p>
<p>　　庚金出土之金，所以生巳。辛金带水之金，所以生子。</p>
<p>　　水盛则泛滥，故危。火明则根烬，故灭。</p>
<p>　　阳金得炼太过，变革奔波。阴木归垣失令，终为身弱。</p>
<p>　　金实无声，炼过变革；归禄享福，失令身弱，见要中和。</p>
<p>　　阳金，土重则埋，怕炼大过，是无土也。</p>
<p>　　阴木，失令则弱，纵是归垣，亦损寿也。</p>
<p>　　此本上文活木、阳金而言，又不可无水土生养也。</p>
<p>　　土厚而掩火无光，水盛则漂木无定。</p>
<p>　　五行不可太盛，八字须得中和。</p>
<p>　　土厚，即晦火无光之意；水盛，即水泛木浮之意。</p>
<p>　　五行二句，又所以总结之，归於中和而已。</p>
<p>　　土止水流全福寿，水无土止必伤残。</p>
<p>　　此下言失中和，而五行有救，亦作吉论；无救助方凶。</p>
<p>　　如水流而有土止，则禄寿两全。余可例见。</p>
<p>　　木盛多仁，土薄寡信。</p>
<p>　　水旺居垣须有智，金坚主义却能为。</p>
<p>　　金水聪明而好色，水土混杂必多愚。</p>
<p>　　此言五行性气太过，中亦各有所盛，偏之为害也。</p>
<p>　　五行分四时，五常配五行，自然之理也。</p>
<p>　　或盛、或薄、或旺、或多、或混杂。</p>
<p>　　而仁义智信，聪明愚鲁，亦各从其类耳。</p>
<p>　　遐龄得於中和，夭寿丧於偏枯。</p>
<p>　　此又申言人命要禀中和，即前眉寿八字停均之义。</p>
<p>　　若太过不及，失於偏枯，安得遐龄之享哉？）</p>
<p>　　辰戌克制并冲，必犯刑名。子卯相刑门户，全无礼德。</p>
<p>　　此以下提起地支相冲、相刑言之。</p>
<p>　　辰戌魁罡并冲必凶；子卯母子相刑必乱。</p>
<p>　　乃冲刑之最重者。余稍轻。</p>
<p>　　寅申巳亥为四生之局，纵犯克制、刑冲亦无大害。</p>
<p>　　弃印就财明偏正。</p>
<p>　　前言大贵者，用财不用印。</p>
<p>　　财有偏正，印亦有偏正。正印见财有祸，偏财见印无妨。</p>
<p>　　正财不喜见印，偏财不忌见印。同此理也。</p>
<p>　　弃干从煞论刚柔。</p>
<p>　　前言当权者，用煞不用印。</p>
<p>　　煞有刚柔，弃天干而从地支。</p>
<p>　　阳刚阴柔，金水土可从，木火不可从。</p>
<p>　　明可从不可从之理，然後知印可用不可用也。</p>
<p>　　伤官无财可倚，虽巧必贫。食神制煞逢枭，不贫则夭。</p>
<p>　　伤官、食神同类，伤官剥官，命中最忌。</p>
<p>　　有财亦好，以伤生财，财生官故也。无时则以贫断。</p>
<p>　　食神制煞，命中最怕逢枭，以枭夺食，煞无制则克身故夭。</p>
<p>　　男多阳刃必重婚，女犯伤官须再嫁。</p>
<p>　　羊刃逢煞相停，固主贵矣，多则伤妻。</p>
<p>　　男以财为妻，刃则克制，故重婚。</p>
<p>　　伤官有财可倚，固主贵矣，女则伤夫。</p>
<p>　　女以官为夫，伤则克制，故再嫁。</p>
<p>　　贫贱者，皆因官处遭伤。孤寡者，只为财神被劫。</p>
<p>　　官为禄，有禄安得贫贱？</p>
<p>　　身旺得官微，复行伤官运，谓之背禄则无官矣。安得不贫贱？财为妻，有妻安得孤独？</p>
<p>　　财少遇身旺，复行劫财运，谓之遂马，则无妻矣宜乎该孤寡。财官，其人命之最要者欤！</p>
<p>　　财临旺地人多福，官遇长生命必荣。</p>
<p>　　前言食伤生财为旺，此则直言财临旺地。</p>
<p>　　如甲用戊己为财，居巳午之地为旺。</p>
<p>　　前言财旺生官，此则直言官遇长生。</p>
<p>　　如甲用庚辛为官，居巳子之地为生。</p>
<p>　　二者必须身旺，方主有福荣贵。</p>
<p>　　去煞留官方论福，去官留煞不为卑。</p>
<p>　　人命最怕官煞混杂，用官只用官，用煞只用煞。</p>
<p>　　故有去留，方可言贵。</p>
<p>　　如伤官、羊刃，人命逢之多不吉。</p>
<p>　　用之去官留煞，去煞留官，或者亦作福论。</p>
<p>　　岂知遇正官、却终俸禄。逢七煞，乃有声名。</p>
<p>　　正官七煞，君子小人之分也。岂君子不如小人？</p>
<p>　　正官虽得纯粹，七煞一有制伏，便发贵有声。</p>
<p>　　若正官纯粹，发福悠长，岂七煞之比？</p>
<p>　　此举其偏重者言之。</p>
<p>　　逢伤官反见夫，财命有气。遇枭神而丧子，福气无依。</p>
<p>　　女命最怕伤官，有则伤夫，其理易晓。内有伤而反见夫者，乃财命有气，伤官生财，财生官星，为夫故也。</p>
<p>　　女命以食神为子，遇枭夺食，虽生子不存。</p>
<p>　　女倚子为福，既无子，又何有福之可言？</p>
<p>　　女命重夫子二星，故举伤官、食神言之。</p>
<p>　　天干煞显，无制者贱。地支财伏，暗生者奇。</p>
<p>　　人命以煞为重，前专以煞言，要刃合，要食制，要从煞。</p>
<p>　　如不合、不制、不从，天干显则煞为无情，故主贫贱。</p>
<p>　　人命以财为福，前专以财言，要伤生，要冲破，要食旺。</p>
<p>　　但财不喜露要藏地支中，有暗物以生之，则主丰厚故为奇特。</p>
<p>　　三戌冲辰祸不浅。</p>
<p>　　魁罡最怕相冲，不吉。若相停为财官库，不忌。</p>
<p>　　如三戌一辰，甲辰日主贪财生祸，以地网冲天罗，故忌之。</p>
<p>　　两干不杂利名齐。</p>
<p>　　两干难得不杂，故主利名兼有，然不可一概言贵。</p>
<p>　　或是财煞，或是官印，或是煞刃，或五行成象，更入格局，方作贵论。</p>
<p>　　丙子辛卯相刑，荒淫滚浪。</p>
<p>　　丙辛合，子卯刑，干合支刑。丙辛水象，子卯无礼。</p>
<p>　　故主荒淫滚浪，言极淫也。女命尤忌之。</p>
<p>　　子午卯酉全备，酒色昏迷。</p>
<p>　　上言子卯，此并论午酉，为四败之局，号曰遍野桃花煞。</p>
<p>　　全备者多贵，但主酒色昏迷。女命尤忌之。</p>
<p>　　因财致祸、贪食种疾。侄男为嗣，义女为妻。</p>
<p>　　上言财要伏藏为奇，然财者众所争，故有羊刃劫财，则因财致祸，见财不可专也。</p>
<p>　　上言食神制煞为妙，然食者人所贪，故有枭神夺食，则因食生疾，见食不可分也。</p>
<p>　　男以官煞为子，如羊刃劫财官煞为彼用，是兄弟有子而我无子，故以侄男为用。</p>
<p>　　以偏正财为妻，如柱中无财正位，而寄生别宫，是娶他人所养女，故主义女为妻。</p>
<p>　　日时相冲卯酉，始生必主迁移。</p>
<p>　　造化因逢戌亥，平生敬信神只。</p>
<p>　　此又举地支中卯酉，日月门户，日时遇之，主迁移不定。</p>
<p>　　戌亥为天门，日月迁之，多敬信神只，或僧道也。</p>
<p>　　阴克阴，阳克阳，财神有用。官无官，鬼无鬼，太旺倾危。</p>
<p>　　人命以财官为重，故又举而言之。</p>
<p>　　人皆知正财为用，不知阴能克阴，阳能克阳。</p>
<p>　　偏财胜乎正财，造化反为得用。</p>
<p>　　官不可无，官多反主无官，不吉。</p>
<p>　　煞不可有，煞多得从其鬼，反不为害。</p>
<p>　　要之皆为太旺，身衰不能敌，倾危之道也。</p>
<p>　　得局失垣，平生不遂。归垣得局，早岁轩昂。</p>
<p>　　得局，三合局也。归垣，干归禄也。</p>
<p>　　此言人命要生旺成局，势为福。</p>
<p>　　若得局失垣，虽天干类象。</p>
<p>　　而地支三合，却为日干休囚死绝之地，亦平生不遂。</p>
<p>　　若得局，又归垣，如五星升殿入垣，乃得地得时之谓也。</p>
<p>　　决主早岁发福。曲直润下等格，即得局归垣。</p>
<p>　　命遇枭神，而与富家营运。</p>
<p>　　龙藏亥卯，经商利赂丝绒。</p>
<p>　　财官俱败者死，食神逢枭者凶。</p>
<p>　　枭神固可恶，小人得之有用，谓其与富家营运。</p>
<p>　　如甲用丙火为食，丙能生戊土为甲之财，壬水却为甲木枭神，受戊驱使，丙火以托甲木，反换相生，为主客之道故也。</p>
<p>　　亦有为商自营运者，谓龙藏亥卯。寅为青龙，巳为太常，</p>
<p>　　亥卯未木局。八字龙藏亥卯末为用神者或用财，皆主丝纺之利。财官为禄马，人最紧要。若俱在败绝之地，或行运又到败绝，用神损气，安得不死？</p>
<p>　　食神，人之爵星，生财制煞，命中紧要。</p>
<p>　　逢枭夺食，煞无所制，财无所生，安得不凶？</p>
<p>　　丁巳孤鸾命遇，聪明诗女；裸形沐浴日犯，浊滥荒淫。</p>
<p>　　此论女命，男亦同。</p>
<p>　　孤鸾乃甲寅、丁巳、戊申、辛亥等日，坐四生之地故多聪明。裸形沐浴，即子午卯酉四败之地也。</p>
<p>　　月时犯无妨，只怕日干自坐。</p>
<p>　　如甲子、庚午、丁卯、癸酉等日。</p>
<p>　　身坐桃花煞，再遇带合，故主浊滥荒淫。</p>
<p>　　丁逢卯日遇己土，饕食之人。亥乃浆神逢酉金，嗜杯之客。</p>
<p>　　丁干生卯木为枭，若遇己为食，故主贪食，或因食生灾。</p>
<p>　　亥为登明，酉加水为酒，酉日生人逢亥，必主贪杯。</p>
<p>　　更带刑冲，主落魄或酒死。</p>
<p>　　归禄得财而获福，无财归禄必须贫。</p>
<p>　　归禄身旺，故用财，无财而专禄，归禄无用。</p>
<p>　　得伤官、食神生财月，吉。又怕见官煞，窃财之气。</p>
<p>　　财印混杂，终为受困；偏正错乱，必致伤身。</p>
<p>　　贪财坏印，故忌混杂。若先财後印，反主成其福，不以此论。官认混杂，有去留，亦吉。若错乱，则伤身为凶。</p>
<p>　　女个偏正错乱，尤为不吉。择妇者须知之。</p>
<p>　　或曰：偏正，就指财之偏正、印之偏正言，但於伤身难通。</p>
<p>　　太岁忌逢战斗，羊刃不喜刑冲。</p>
<p>　　此论日干与岁君相犯祸福。若日犯岁君，以岁为用神者无咎。如六壬日，以丙丁为财，柱中原有根，虽犯太岁，反为吉。身旺者凶，弱者无咎。日与运俱犯之，方主大凶。五行有救，亦减分数。最怕天冲地击，当察性情阴阳，物元真理。</p>
<p>　　且如六乙人，透己岁运，活木克活土，却有生意，财源倍有。六甲生人，逢戊岁运，死木克死土，则不吉，重者丧身。</p>
<p>　　羊刃格，不喜岁运刑冲，小人不可犯之。如八字既有羊刃，多煞制伏，行羊刃岁运，亦凶。元有财者，更重。</p>
<p>　　带伤冲刑战斗，主祸出不测。</p>
<p>　　《经》云：羊刃冲合岁君，勃煞祸至。是也。</p>
<p>　　战斗独举太岁，刑冲独举羊刃，指其所最重言也。</p>
<p>　　庚逢丙扰，多有不仁。癸从戊合，少长无情。</p>
<p>　　此言人之性情、心术。</p>
<p>　　金火相刑，故有此病，且主人刚暴。</p>
<p>　　癸为少阴戊为老阳，癸戊虽合化乃无情之合，故以少长言。</p>
<p>　　男命戊日见癸，当娶少年之妇。</p>
<p>　　女个癸日见戊，必嫁老年之夫。</p>
<p>　　不从不化，淹留仕路之人。得化得从，显达功名之士。</p>
<p>　　不通月气，时无所归，又犯孤神，不从不化也。</p>
<p>　　若通月气，时有所归，则以从化论。</p>
<p>　　夫旺，从夫化，妻旺，从妻化。</p>
<p>　　人之行藏岂止一事而立，终身无改，故从化成格则富贵备矣。先论从化，後论财官。</p>
<p>　　从，以天干从地支，如乙生八月，地支重金，则以金论是也。</p>
<p>　　化行禄旺者生，化归禄绝者死。</p>
<p>　　此言得化、得从，要得禄旺，不要死绝。</p>
<p>　　盖化成造化，行本局禄旺。</p>
<p>　　如丁壬化木，月令春，或东南方运为生。</p>
<p>　　行金乡，或时遇申酉之地，为死。</p>
<p>　　生地相逢，壮年不禄。时归败地，老後无终。</p>
<p>　　生地相逢，是命已有长生、临官，行运复遇之。</p>
<p>　　如庚辛临官、帝旺，在申酉，用丙丁为官，用甲乙为财。</p>
<p>　　火至申酉运，则病死，是庚辛无官也。</p>
<p>　　木至申酉运，则死绝，是庚辛无财也。</p>
<p>　　财官俱败，用神破伤，虽壮年不禄。</p>
<p>　　时为结果，人之生时，最不可居於五行败地。</p>
<p>　　金败午，木败子，水土败於酉，火败卯。</p>
<p>　　时为末主，若居败地，主晚年晦滞，破败无终。</p>
<p>　　丁坐酉金，丙辛遇之绝嗣；财临煞位，父死而不归家。</p>
<p>　　丙用壬为子，壬败於酉，辛用丙为子，而死於酉。</p>
<p>　　时乃子宫，既败且死，岂有用乎？如有用，则父必不禄。</p>
<p>　　人命以财为父，财煞同官，则难为父。</p>
<p>　　如庚辛用甲为父，年月时见甲申，坐煞宫，岁运煞旺，主父死他乡。</p>
<p>　　或云，煞，劫煞。财坐劫煞更父位，准《赋》义亦通。</p>
<p>　　八字干支同类，岁运会煞多凶。</p>
<p>　　支干同类，如甲寅、乙卯、丙午、丁未，庚申、辛酉、壬子、癸丑，戊午、己未、戊戌、己丑是也。</p>
<p>　　行运会煞，必主不禄。以其恃强，与煞相争，煞竞克身故也。</p>
<p>　　若能详观玩览，贵贱万不失一。</p>
<p>　　余见旧注，分析破碎，有失《赋》旨。</p>
<p>　　故略注於下，以明作者之意云。</p>
</div>
</div>
<div class="bookvmiddle">
<a href="/guwen/bookv_16699.aspx">上一章</a>
<a href="/guwen/book_192.aspx" style="border:0px;line-height:27px; height:27px;">目录</a>
<a href="/guwen/bookv_16701.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
