
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·服章部·卷二_古诗文网
</title>
<meta content="○通天冠《三礼图》曰：通天冠，一曰高山冠，上之所服。蔡邕《独断》曰：天子冠通天，汉制之，秦礼无文。祀天地、明堂平冕，鄙人不识，谓之平天冠。徐广《与服杂注》曰：天子通天冠，高九寸，黑" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15536.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>服章部·卷二</b></span>
<a href="javascript:PlayBookv(15536)" style="margin-left:5px;"><img alt="" height="16" id="speakerimgBookv15536" src="/img/speaker.png" width="16"/></a>
<span id="bookvPlay15536" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○通天冠</p>
<p>　　《三礼图》曰：通天冠，一曰高山冠，上之所服。</p>
<p>　　蔡邕《独断》曰：天子冠通天，汉制之，秦礼无文。祀天地、明堂平冕，鄙人不识，谓之平天冠。</p>
<p>　　徐广《与服杂注》曰：天子通天冠，高九寸，黑介帻，金博山。</p>
<p>　　徐爰《释问》曰：通天冠金博山蝉，谓之金颜。</p>
<p>　　○进贤冠</p>
<p>　　《三礼图》曰：进贤冠，前高七寸，长八寸，后高三寸。一梁下大夫一命所服，两梁再命大夫、二千石所服，三梁三命上大夫、公侯之服。</p>
<p>　　董巴《汉与服志》曰：进贤冠，古缁布冠，文儒者之服也。前高七寸，后三寸，长八寸。公侯三梁，中二千石已下至博士两梁，千石已下至小史、私学弟子皆一梁，宗室刘氏亦两梁。</p>
<p>　　蔡邕《独断》曰：进贤冠，文官服之。汉制尚书两梁，礼无文。</p>
<p>　　徐广《与服志杂注》曰：天子杂服介帻五梁进贤冠，太子、诸王三梁进贤冠。</p>
<p>　　《北齐书》曰：文襄词业，以前司徒侯景进贤冠赐李绘，曰："卿但直心事孤，当用卿为三公，勿学侯景叛也。"</p>
<p>　　○远游冠</p>
<p>　　《三礼图》曰：远游冠，诸王所服。</p>
<p>　　徐广《与服杂注》曰：天子杂服远游冠，太子及诸王远游冠制似通天也。天子五梁，太子三梁。</p>
<p>　　董巴《汉与服志》曰：远游冠，制如通天，有展筩横之于前，无山。</p>
<p>　　张镜《宋东宫仪记》曰：皇太子远游冠、翠緌。</p>
<p>　　魏文帝《与于禁诏》曰：昔汉高脱衣以衣韩信，光武解绶以带李忠，诚皆人主当时贵敬功劳。今以远游冠与将军。</p>
<p>　　《梁书》曰：天监十四年正月朔旦，帝临轩冠太子于太极殿。旧制太子着远游冠、金蝉翠緌缨，至是诏加金博山。</p>
<p>　　《淮南子》曰：楚庄王通梁、组缨。(高诱曰：通梁，远游冠。)</p>
<p>　　《罗浮山记》曰：王方平着远游冠、五色绶。</p>
<p>　　○章甫</p>
<p>　　《释名》曰：章甫，殷冠名。甫，丈夫也。殷以之表章丈夫也。</p>
<p>　　《白虎通》曰：殷统十二月为正，其饰微大，故为章甫。</p>
<p>　　《仪礼·士冠礼》曰：章甫，殷道也。(郑玄曰：章，明也。殷质言以表明大夫也。甫或为斧、所以服行道也。)</p>
<p>　　《礼记·儒行》曰：孔子曰："丘长居宋，冠章甫之冠。"</p>
<p>　　《论语·先进》曰："赤，尔何如？"对曰："宗庙之事，如会同，端章甫，愿为小相焉。"</p>
<p>　　《庄子》曰：宋人有资章甫而適於越。越人断发文身，无所用之。</p>
<p>　　《孔丛子》曰：先君相鲁三月，政化既行，颂曰："衮衣章甫，实获我所。章甫褒衣，惠我无私。"</p>
<p>　　《列仙传》曰：稷丘君，泰山下道士。汉武帝东巡，君乃冠章甫，拥琴而见之。</p>
<p>　　○牟追</p>
<p>　　《释名》曰：牟追，牟冒也，言其形冒发追追然也。</p>
<p>　　《周礼·春官》曰：追师掌王后之首服，为副编次追衡笄。(郑司农云：追，冠名也。《礼》曰：牟追，夏后氏之道也。副者，妇人之首，股衡，维持冠者。)</p>
<p>　　《仪礼·士冠礼》曰：毋追，夏后氏之道也。</p>
<p>　　《白虎通》曰：夏正十三月，其饰最大，故为无追。无追者，言其追大也。制冠法天，天色玄，不失其质，夏之冠色纯玄。</p>
<p>　　○收</p>
<p>　　《释名》曰：收，夏后氏冠名也，言收敛发也。</p>
<p>　　《白虎通》曰：夏收而祭。谓之收者，十二月阳气收，本举生万物而达出之，故谓之收。</p>
<p>　　《礼·王制》曰：夏后氏收而祭，燕衣而养老。</p>
<p>　　又《郊特牲》曰：周弁、殷冔、夏收。</p>
<p>　　《五经通义》曰：王冠夏曰收，以入宗庙，长尺六寸，广八寸，前起。</p>
<p>　　《史记》曰：尧黄衣纯冠。</p>
<p>　　○冔</p>
<p>　　《诗》曰：殷士肤敏，祼将于京。厥作祼将，常服黼冔。(黼，白与黑也。冔，殷冠也。)</p>
<p>　　《白虎通》曰：殷冔而祭。谓之冔者，十二月施气授化，冔张而后得牙。</p>
<p>　　《礼·王制》曰：殷人冔而祭，缟衣而养老。</p>
<p>　　○委貌冠</p>
<p>　　《释名》曰：委貌，其形委曲之貌，上小下大。</p>
<p>　　《仪礼·士冠礼》曰：委貌周道。(郑玄曰：委犹安也，言以安正容貌也。)</p>
<p>　　《三礼图》曰：玄冠一曰委貌，今之进贤，则其遗象也。夏曰毋追，殷曰章甫，周曰委貌。后世转以巧意，改易其名耳。</p>
<p>　　《国语》曰：周襄王赐晋文公命，晋侯端委而入。(孔朝曰：玄端之衣，委貌之冠也。)</p>
<p>　　《白虎通》曰：委貌者何？周朝廷理正事，行道德之冠名。所谓委貌者，周统十一月为正，万物始萌，冠饰最小，故为委貌，言委曲有貌也。</p>
<p>　　董巴《汉与服志》曰：委貌冠以皂绢为之。大射辟雍，公卿、诸侯大夫冠委貌。(《续汉·与服志》同。)</p>
<p>　　《神异经》曰：西荒有人不读五经而意合，不观天文而心通，不诵礼律而精当。天赐其衣，男朱衣、缟带、委貌冠，女碧衣、戴胜，皆无缝。</p>
<p>　　○高山冠</p>
<p>　　《三礼图》曰：高山冠，一曰侧注，高九寸，铁为卷梁。秦制行人、使者所服，今谒者服之。</p>
<p>　　《续汉·与服志》曰：安帝立太子，太子谒高庙，洗马冠高山冠。侍御史奏谓不宜，事下有司，尚书陈志奏："洗马职如谒者，服其服，先帝之旧也。"奏可。谒者，古一名洗马。</p>
<p>　　董巴《汉与服志》曰：高山冠，一曰侧注，如通天，谒者、仆射所服。</p>
<p>　　太傅南郡胡广说曰：高山冠，盖齐王冠也。秦灭齐，以其君冠赐近臣，谒者服之。</p>
<p>　　《傅子》曰：魏明帝以高山制似通天、远游，乃毁变先形，令行人、使者服之。</p>
<p>　　《会稽先贤象赞》曰：綦毋文后为交阯刺史，诏赐高山冠。</p>
<p>　　○法冠</p>
<p>　　《三礼图》曰：法冠，一曰柱后、惠文，一曰獬豸。冠柱高五寸，以纵裹铁柱卷。秦制法官服之，礼不记。</p>
<p>　　蔡邕《独断》曰：法冠，秦制执法者服之。天子冠通天，汉制之侍中、中常侍皆冠，惠文加貂附蝉。</p>
<p>　　董巴《汉与服志》曰：大傅胡公说，《春秋左氏传》有"南冠而絷者"，则楚冠也。秦灭楚，以其服赐执法近臣，御史服之。</p>
<p>　　又曰：武冠，一曰武弁大冠，侍中、中常侍加黄金珰、附蝉为文，貂尾为饰，谓之赵惠文冠。</p>
<p>　　《国语》曰：定王使单襄公聘於宋，假道於陈。陈灵公与孔宁、仪行父南冠以如夏氏，留宾不见。单子归告王曰："陈侯弃衮冕而南冠以出，不亦彝简乎？(简，略；彝，常也。言简略常服。)犯先王之令，国其亡乎！"(贾逵曰：南冠，楚冠也。)</p>
<p>　　《汉书》曰：张敞弟武为梁相，敞遣吏送之，曰："何以治梁？"武曰："驭黠马者利其衔策，当以柱后、惠文弹治之耳。"(秦狱吏冠柱后惠文冠。如淳曰：蟪，蝉也，冠细如蝉翅，今御史冠也。)</p>
<p>　　又曰：昌邑王贺短衣大袴，冠惠文冠。(服虔曰：武冠也。赵惠文所服，故号惠文。)</p>
<p>　　应劭《汉官仪》曰：侍御史，周官也，为柱下史，冠法冠，一曰柱后，以铁为柱，言其审固不挠。或说古有獬豸兽，主触不直，故执宪者以其角形为冠耳。</p>
<p>　　《唐书》曰：侍御史朱放请复置朱衣、豸冠於内廓，有犯者御史服以弹。后御史张中撖之以弹京兆尹严郢。</p>
<p>　　○武弁</p>
<p>　　《三礼图》曰：武弁，大冠也，士服之。或曰，千岁涸泽之神，名庆忌，冠大冠，乘小车马，好疾驰，齐人服之。</p>
<p>　　董巴《汉与服志》曰：武冠，一曰武弁大冠，诸武官冠之。侍中、常侍加黄金珰、附蝉为饰，谓之赵惠文冠。</p>
<p>　　蔡邕《独断》曰：武冠或曰繁冠，今谓之大冠。</p>
<p>　　《魏志》曰：陈思王植氏疏曰："臣若得辞远游，戴武弁，解朱组，珮青绂，乃臣之至愿也。"</p>
<p>　　徐爰《宋志》曰：武弁，世谓笼冠也。</p>
<p>　　○鹖冠</p>
<p>　　应劭《汉官仪》曰：虎贲冠插鹖尾。鹖，鸷鸟中之果劲者也，每所攫撮，应爪摧碎。尾，上党所贡。</p>
<p>　　董巴《汉与服志》曰：武冠加双鹖尾为鹖冠，羽林虎贲冠之。鹖鸡勇，斗死乃止，故赵武灵王以表武士。秦施用之。</p>
<p>　　刘向《七略》曰：鹖冠子常居深山，以鹖为冠，故号鹖冠子。</p>
<p>　　○却敌冠</p>
<p>　　《三礼图》曰：却敌冠，前广四寸，后三寸，卫士服之。</p>
<p>　　董巴《汉与服志》曰：却敌冠制似进贤，卫士服之。</p>
<p>　　○却非冠</p>
<p>　　《三礼图》曰：却非冠，宫殿门仆射服，高五寸。《礼》不记。</p>
<p>　　又司马彪《续汉书》云，插以燕尾。</p>
<p>　　董巴《汉与服志》曰：却非冠，似长冠。</p>
<p>　　○巧士冠</p>
<p>　　《三礼图》曰：巧士冠，前高五寸，后相通，扫除从官服之。《礼》不记。</p>
<p>　　董巴《汉与服志》曰：巧士冠高七寸，不常服，惟郊天黄门从官四人冠之，在卤簿中次乘与车前，以备宦者四星。</p>
<p>　　○方山冠</p>
<p>　　《三礼图》曰：五彩方山冠，各以其彩縠为之，祠庙，天子八佾，乐五行，舞人所服。</p>
<p>　　董巴《汉与服志》曰：方山冠似进贤冠，以五彩縠为之。</p>
<p>　　《汉书·五行志》曰：昌邑王贺为王时冠方山冠。</p>
<p>　　○长冠</p>
<p>　　《三礼图》曰：长冠竹里，高七寸，广三寸，汉高祖以竹皮作之，世云："刘氏冠"，楚制。《礼》不记。</p>
<p>　　蔡邕《独断》曰：小史祠宗庙则长冠。</p>
<p>　　○樊哙冠</p>
<p>　　周迁《与服杂事》曰：樊哙冠，楚汉会於鸿门，项羽图危高祖。樊哙闻急，乃裂衣包盾，戴以为冠，排入羽营。</p>
<p>　　董巴《汉与服志》曰：樊哙造次所冠，以入项羽军。广九寸，前后各出四寸，制似冕，司马、殿门卫士服之。</p>
</div>
</div>
<div class="bookvmiddle">
<a href="/guwen/bookv_15535.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15537.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
