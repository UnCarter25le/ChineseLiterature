
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·政事部·清廉_古诗文网
</title>
<meta content="冰壶杜诗：“冰壶玉鉴悬清秋。”姚元崇所作《冰壶》，言其洞彻无瑕，澄空见底。杜诗清廉，有类于是。斋马唐冯元叔历浚仪、始平尹，单骑赴任，未常以妻子之官。所乘马，不食民间刍豆。人谓之斋马" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19225.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>政事部·清廉</b></span>
<a href="javascript:PlayBookv(19225)" style="margin-left:5px;"><img alt="" height="16" id="speakerimgBookv19225" src="/img/speaker.png" width="16"/></a>
<span id="bookvPlay19225" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>冰壶</strong></p>
<p>　　杜诗：“冰壶玉鉴悬清秋。”姚元崇所作《冰壶》，言其洞彻无瑕，澄空见底。杜诗清廉，有类于是。</p>
<p>　　<strong>斋马</strong></p>
<p>　　唐冯元叔历浚仪、始平尹，单骑赴任，未常以妻子之官。所乘马，不食民间刍豆。人谓之斋马。</p>
<p>　　<strong>廉能</strong></p>
<p>　　《周礼·天官》：以听官府之六计弊群吏之治，一廉善，二廉能，三廉敬，四廉正，五廉法，六廉辨。</p>
<p>　　<strong>冰清衡平</strong></p>
<p>　　华康直知光化，丰稷知谷城，廉而且平。时人歌之曰：“华光化，丰谷城，清如冰，平如衡。”</p>
<p>　　<strong>釜中生鱼</strong></p>
<p>　　晋范丹字史云，桓帝时为莱芜长。人歌之曰：“甑中生尘范史云，釜中生鱼范莱芜。”</p>
<p>　　<strong>留犊</strong></p>
<p>　　魏时苗，为寿春令。始至官，乘簿笨车、黄牸牛、布被囊。岁余，牛生一犊。及去，留其犊，谓主簿曰：“令来时，本无此犊，犊是淮南所生，故留之。”明交河令叶好文，亦留三犊与贫民为耕。</p>
<p>　　<strong>酹酒还献</strong></p>
<p>　　后汉张奂，为安定属国都尉。有羌人献金、马者，奂召主簿张祁入，于羌前，以酒酹地曰：“使马如羊，不以入※；使金如粟，不以入怀。”悉以还之，威化大行。</p>
<p>　　<strong>食馔一口</strong></p>
<p>　　北方彭城王攸自沧州召还，父老相率具馔，曰：“殿下惟饮此乡水，未尝百姓馔，聊献疏薄。”攸食一口。</p>
<p>　　<strong>画菜于堂</strong></p>
<p>　　徐九经令句容，及满去，父老儿稚挽衣泣曰：“公幸训我！”公曰：“惟俭与勤及忍耳。”尝图一菜于堂，题曰：“民不可有此色，士不可无此味。”至是，父老刻所画菜，而书勤俭忍三字于上，曰：“徐公三字经。”</p>
<p>　　<strong>御书褒清</strong></p>
<p>　　程元凤官拜右丞相兼枢密。御书“清忠儒硕昭光”六字褒之。</p>
<p>　　<strong>清白太守子</strong></p>
<p>　　王应麟守徽州，其父撝尝守是郡，父老曰：“此清白太守子也。”</p>
<p>　　<strong>刘穷</strong></p>
<p>　　刘玺，龙骧卫人。少业儒，长袭世职，居官廉洁，人呼为“青菜刘”，或呼为“刘穷”。继推总漕运，上识其名，喜曰：“是刘穷耶？可其奏。”</p>
<p>　　<strong>清化著名</strong></p>
<p>　　韦謏少好文学，群言秘要之义，无不综览。后仕后季龙，历守七郡，咸以清化著名。</p>
<p>　　<strong>廉让之间</strong></p>
<p>　　范柏年初见宋明帝，言及广州贪泉，因问：“卿州复有此水不？”答曰：“梁州惟有文川武乡、廉泉让水。”又问：“卿宅何处？”曰：“臣所居廉让之间。”帝嗟其善答。</p>
<p>　　<strong>清白遗子孙</strong></p>
<p>　　郑述祖仕齐，为兖州刺史。其父亦尝为此州。百姓歌之曰：“大郑公，小郑公，相去五十载，风教尚有同。”及病，曰：“一生富贵足矣！以清白之名遗子孙，死无所恨。”</p>
<p>　　<strong>清有父风</strong></p>
<p>　　柳玭，仲郢子，为岭南节度副使。廨中桔熟，既食，乃纳直于官。拜御史大夫，清直有父风。</p>
<p>　　<strong>悬鱼</strong></p>
<p>　　羊续，南阳守。入境，即微服间行，凡令长贪洁，吏民良猾者，皆廉知其状，一郡震竦。府丞以生鱼献，受而悬之庭柱。其后进，妻率子秘入郡舍，不纳，妻怒检室中，惟衾盐菜而已。</p>
<p>　　<strong>自控妻驴</strong></p>
<p>　　宋李若谷赴长社主簿，自控妻驴，故人韩亿为负行李。将入境，谓韩曰：“恐县吏迎至。”箧中止有钱六百，以其半遗韩，相持大哭而别。</p>
<p>　　<strong>埋羹</strong></p>
<p>　　王琎，宁波守。操行廉洁，自奉尤俭约。一日，见馔兼鱼肉，大怒，令辍而瘗之，号“埋羹太守”。</p>
<p>　　<strong>进饼不受</strong></p>
<p>　　明戴鹏，会稽知县，清慎自守。时军驻四明，鹏往供馈饷。期限严急，率民步行，日晡饥甚，从者进饼，却不受，掬道旁水饮之。</p>
<p>　　<strong>仅二竹笼</strong></p>
<p>　　明轩輗由御史出为按察使，清约自持，四时一布袍，常蔬食。约诸僚友，三日出俸市肉一斤，多不能堪。待故旧，惟一肉，或杀鸡，辄惊曰：“轩廉使杀鸡待客矣。”后以都御史致仕。上问曰：“昔浙江廉使考满归家，仅二竹笼，是汝乎？” 輗顿首谢。</p>
<p>　　<strong>符青菜</strong></p>
<p>　　明符验，守常州，不携家，持二敝簏，一童仆，日供惟蔬，人目为“符青菜”。锐意锄强，凡横于乡者，虽窜匿，期必得之，苟奉法而至，亦不深求。岁大旱蝗，日循行督捕。每出，以筐盛米数升、柴数束自给，不劳民供亿。</p>
<p>　　<strong>清乃获罪</strong></p>
<p>　　南北朝沉巑之丹徒令，以清介不通左右被谮，逮系尚方。帝召问，对曰：“臣清乃获罪。”帝曰：“清何以获罪？”曰：“无以奉要人耳。”帝问要人为谁，指曰：“此赤衣诸郎皆是。”复任丹徒。</p>
<p>　　<strong>橐无可赠</strong></p>
<p>　　南北朝刘溉建安太守。故人任昉以诗寄溉，求一衫。溉检中无可赠者，答诗曰：“予衣本百结，闽乡徒八蚕。”</p>
<p>　　<strong>不持一砚</strong></p>
<p>　　包拯知端州。州岁贡砚，必进数倍以遗要人。拯命仅足贡数即已。秩满归，不持一砚。</p>
<p>　　<strong>日唯啖菜</strong></p>
<p>　　宋姚希得知静江。官署旧以锦为幕，希得曰：“吾起家书生，安用此！”命以布易之。日惟啖菜，一介不妄取也。</p>
<p>　　<strong>命还砧石</strong></p>
<p>　　宋凌冲令含山，律己甚严，一介不妄取。见归装有一砧石，诧曰：“非吾来时物也。”命还之。</p>
<p>　　<strong>毋挠其清</strong></p>
<p>　　唐蒋沇历长安、咸阳、高陵诸邑令，多卓异声。郭子仪过高陵，戒麾下曰：“蒋贤令供亿，得蔬食足矣。毋挠其清也！”</p>
<p>　　<strong>杯水饯公</strong></p>
<p>　　隋赵轨，齐川别驾。东邻有桑椹落其庭，轨遣拾还之。及被召，父老挥泣送曰：“公清如水，不敢以壶浆相溷，敬持杯水饯公。”轨受而饮之。</p>
<p>　　<strong>挂床去任</strong></p>
<p>　　三国裴潜，兖州刺史。尝作一胡床，及去任，挂之梁间。人服其介。</p>
<p>　　<strong>置瓜不剖</strong></p>
<p>　　苏琼守清河。先达赵颖献园瓜，琼勉留置梁上，不剖食。人闻受颖瓜，竞献新果，至门，知瓜犹在，相顾而去。<br/>　　臣心如水</p>
<p>　　前汉成帝时，郑崇为尚书，好直谏，贵戚多谮之。上责崇曰：“君门如市，何以欲禁绝贵戚？”崇对曰：“臣门如市，臣心如水。”</p>
<p>　　<strong>清乎尚书之言</strong></p>
<p>　　后汉钟离意，为尚书令。交趾太守张恢，坐赃伏法，以资物陈于帝前，诏颁赐群臣。意得珠玑，悉以委地。帝怪之，答曰：“孔子忍渴于贪泉，曾参回车于胜母，恶其名也。赃秽之资，诚不敢拜受。”上叹曰：“清乎尚书之言！”</p>
<p>　　<strong>乘止一马</strong></p>
<p>　　朱敬则为卢州刺史，代还，无淮南一物，所乘止一马。</p>
<p>　　<strong>酌水奉饯</strong></p>
<p>　　隋赵范为齐州别驾。入朝，父老送之，曰：“公清如水，请酌一杯水以奉饯。”</p>
<p>　　<strong>郁林石</strong></p>
<p>　　吴陆绩为郁林太守，罢归无装，舟轻不能过海，乃取一大石置舟中以归。人号郁林石。</p>
<p>　　<strong>只谈风月</strong></p>
<p>　　徐勉迁吏部尚书，常与门人夜集，有为人求官者，勉曰：“今夕只可谈风月，不宜及公事。”</p>
<p>　　<strong>市肉三斤</strong></p>
<p>　　海瑞为淳安令。一日，胡总制语三司诸道曰：“昨闻海令市肉三斤矣，可往察之。”乃知为母上寿所需也。</p>
<p>　　<strong>一文不直</strong></p>
<p>　　薛大楹主南昌簿，尝标其门曰：“要一文，不直一文。”</p>
<p>　　<strong>原封回赠</strong></p>
<p>　　吴让知临桂县，不三年，超升庆远知府。南丹诸土官各馈金为贽，让却不受，口占绝句遗之，曰：“贪泉爽酌吾何敢，暮夜怀金岂不知？寄语丹州贤太守，原封回赠莫相疑。”</p>
<p>　　<strong>书堂自励</strong></p>
<p>　　陈幼学知湖州，书于堂曰：“受一文枉法钱，幽有鬼神明有禁；行半点亏心事，远在儿孙近在身。”</p>
</div>
</div>
<div class="bookvmiddle">
<a href="/guwen/bookv_19224.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19226.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
