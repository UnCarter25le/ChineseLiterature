
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
山海经·海经·海外南经_古诗文网
</title>
<meta content="地之所载，六合之间，四海之内，照之以日月，经之以星辰，纪之以四时，要之以太岁，神灵所生，其物异形，或夭或寿，唯圣人能通其道。　　海外自西南陬至东南陬者。　　结匈国在其西南，其为人结" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_6.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left6" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>海经·海外南经</b></span>
<a href="javascript:PlayBookv(6)" style="margin-left:5px;"><img alt="" height="16" id="speakerimgBookv6" src="/img/speaker.png" width="16"/></a>
<a href="javascript:ShowYizhu(6)" id="leftbtn6" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay6" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%bd%9a%e5%90%8d">佚名</a></p>
<div class="contson">
　　地之所载，六合之间，四海之内，照之以日月，经之以星辰，纪之以四时，要之以太岁，神灵所生，其物异形，或夭或寿，唯圣人能通其道。<br/>　　海外自西南陬至东南陬者。<br/>　　结匈国在其西南，其为人结匈。<br/>　　南山在其东南。自此山来，虫为蛇，蛇号为鱼。一曰南山在结匈东南。<br/>　　比翼鸟在其东，其为鸟青、赤，两鸟比翼。一曰在南山东。<br/>　　羽民国在其东南，其为人长，身生羽。一曰在比翼鸟东南，其为人长颊。<br/>　　有神人二八，连臂，为帝司夜于此野。在羽民东。其为小人颊赤肩。尽十六人。<br/>　　毕方鸟在其东，青水西，其为鸟人面一脚。一曰在二八神东。<br/>　　讙头国在其南，其为人人面有翼，鸟喙，方捕鱼。一曰在毕方东。或曰讙朱国。<br/>　　厌火国在其国南，兽身黑色。生火出其口中。一曰在讙朱东。<br/>　　三株树在厌火北，生赤水上，其为树如柏，叶皆为珠。一曰其为树若彗。<br/>　　三苗国在赤水东，其为人相随。一曰三毛国。<br/>　　臷国在其东，其为人黄，能操弓射蛇。一曰臷国在三毛东。<br/>　　贯匈国在其东，其为人匈有窍。一曰在臷国东。<br/>　　交胫国在其东，其为大交胫。一曰在穿匈东。<br/>　　不死民在其东，其为人黑色，寿，不死。一曰在穿匈国东。<br/>　　歧舌国在其东。一曰在不死民东。<br/>　　昆仑虚在其东，虚四方。一曰在歧舌东，为虚四方。<br/>　　羿与凿齿战于寿华之野，羿射杀之。在昆仑虚东。羿持弓矢，凿齿持盾。一曰戈。<br/>　　三首国在其东，其为人一身三首。<br/>　　周饶国在东，其为人短小，冠带。一曰周饶国在三首东。<br/>　　长臂国在其东，捕鱼水中，两手保操一鱼。一曰在周饶东，捕鱼海中。<br/>　　狄山，帝尧葬于阳，帝喾葬于阴。爰有熊、罴、文虎、蜼、豹、离朱、视肉；吁咽、文王皆葬其所。一曰汤山。一曰爰有熊、罴、文虎、蜼、豹、离朱、【丘鸟】久、视肉、虖交。<br/>　　其范林方三百里。<br/>　　南祝融，兽身人面，乘两龙。
</div>
</div>
<div class="bookvmiddle">
<a href="/guwen/bookv_5.aspx">上一章</a>
<a href="/guwen/book_1.aspx" style="border:0px;line-height:27px; height:27px;">目录</a>
<a href="/guwen/bookv_7.aspx">下一章</a>
</div>
</div>
</div>
<div class="right" id="right6" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
