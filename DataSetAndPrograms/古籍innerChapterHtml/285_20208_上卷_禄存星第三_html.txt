
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
撼龙经·上卷·禄存星第三_古诗文网
</title>
<meta content="禄存上形如顿鼓，下形有脚如瓜瓠。瓜瓠前头有小峰，此是禄存带禄处。小园带禄围本身，将相公侯出方虎。大如螃蟹小蜘蛛，此是禄存带煞处。煞踪若有横磨剑，此是权星先出武。大处大峡百十里，宝殿" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_20208.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>上卷·禄存星第三</b></span>
<a href="javascript:PlayBookv(20208)" style="margin-left:5px;"><img alt="" height="16" id="speakerimgBookv20208" src="/img/speaker.png" width="16"/></a>
<span id="bookvPlay20208" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%a8%e7%ad%a0%e6%9d%be">杨筠松</a></p>
<div class="contson">
<p>　　禄存上形如顿鼓，下形有脚如瓜瓠。瓜瓠前头有小峰，此是禄存带禄处。</p>
<p>　　小园带禄围本身，将相公侯出方虎。大如螃蟹小蜘蛛，此是禄存带煞处。</p>
<p>　　煞踪若有横磨剑，此是权星先出武。大处大峡百十里，宝殿龙楼去无数。</p>
<p>　　忽逢此等入长垣，万刃打围君莫顾。痴师偷眼旁睥睨，晓者默然佯不知。</p>
<p>　　若然尖脚乱入茅，唤做蚩尤旗爪距。大抵星辰嫌破碎，不抱本身多作怪。</p>
<p>　　端正龙神须无破，丑恶龙神多破败。怪形异穴出凶豪，杀戮平民终大坏。</p>
<p>　　草头作乱因此山，赤族诛夷偿命债。只缘龙上有欃枪，贼旗侧倒非旌幢。</p>
<p>　　旌幢对对端正立，独立欹侧名欃枪。顿鼓微方似武曲，武曲端正下无足。</p>
<p>　　有足周围真禄存，园净方为武曲尊。龙家最要仔细辨，疑是乱真分背面。</p>
<p>　　背似面非岂有真，此是禄存大转移。凹处是面凸是背，作穴分金过入线。</p>
<p>　　几看星辰大转移，转移须要母顾儿。枝分派别有真种，忽作瓜蔓无东西。</p>
<p>　　十里半程无冈岭，平洋砂碛烟尘迷。到此君须看水势，水势莫问江与溪。</p>
<p>　　只要两源相夹出，交锁外结重重围。禄存好处落平漫，大作军州小镇县。</p>
<p>　　坪中时复乱石生，或起横山或梭面。此处或如辅弼形，辅弼无枝禄多瓣。</p>
<p>　　禄是帝车第二星，也主为文也主兵。九星行龙俱要禄，最喜夹贪兼武曲。</p>
<p>　　巨辅或从左肩起，此等贵龙看不足。若逢此星远寻穴，莫向高山寻促局。</p>
<p>　　若遇九星相夹行，只分有足与无足。燕云岭下出九关，中带禄存三吉山。</p>
<p>　　高山峡里生尖秀，也有园禄空巉巌。君看山须分种类，漫指横山作正班。</p>
<p>　　破禄二星形无数，也有正形落低处。也有低形上陇头，杂乱分形君莫误。</p>
<p>　　形在高岭为高形，山顶上生禄存星。形在平洋山卓立，顶矮脚手亦横平。</p>
<p>　　顶上生形顶必正，平地生形脚乱行。请君看我细排列。祸福皆从龙上生。</p>
<p>　　第一禄存如顿鼓，脚手对对随身去。平行有脚入剑锋，旌节幡幢排次序。</p>
<p>　　此等星辰出大江，中有小贪并武巨。辅弼时从左右生，隔岸山河远相顾。</p>
<p>　　此是神龙作州县，雄据十州并一路。忽然诸山作垣局，更求吉水为门户。</p>
<p>　　若得门户收吉水，万水千山不须做。第二禄存入覆釜，脚尖如戟周围布。</p>
<p>　　有脚方为正禄存，无脚名为禄推巨。此星不是有威权，白手成家积巨富。</p>
<p>　　第三禄存鹤爪布，两短中长龙出露。出露定为低小形，隐隐前行忽蹲踞。</p>
<p>　　有穴必定龙虎巧，丑陋穴形龙不住。第四禄存肋扇具，脚手又似杠丝势。</p>
<p>　　此龙只好结神坛，别有星峰主秀气。第五禄存如悬鹑，箕帚破碎多折痕。</p>
<p>　　此星便是行龙星，星平生枝自顶分。此龙只去坪中作，桡棹回来斩关做。</p>
<p>　　高山大峡开三门，一门一穴三停均 。第六禄存落平洋，势如巨浪横开张。</p>
<p>　　他星也有落平者，此星平地也飞扬。脚摆时复生巨石，石色只是黑与黄。</p>
<p>　　两旁请看随龙峡，长短大小宜消详。护龙转时看他落，落处当随水斟酌。</p>
<p>　　右转皆右不参差，左转皆左无驳杂。朝迎指点真穴形，左右高低君莫错，</p>
<p>　　禄存鬼形如披发，虽曰众多势如掠。第七禄存如长蛇，左右无护无拦遮。</p>
<p>　　此龙非是贵龙从，枕在水边神横斜。第八禄存在高岭，如戴兜鍪右肩领。</p>
<p>　　渐低渐小去作穴，定右窝钳极端正。此龙号为八贵龙，捉穴真时最昌盛。</p>
<p>　　第九禄存如落花，片片段段水夹砂。不是蛟潭为鬼穴，定作罗星水口遮。</p>
<p>　　天下山山有禄存，或凶或吉要君分。莫道禄存全不善，的为将相公侯门。</p>
<p>　　要知五岳真龙落，半是禄破相参错。太行顶上马耳峰，禄存神上贪狼龙，</p>
<p>　　泰山顶上右日观，上右月亭高一半。此是禄存上有贪，如是星峰孰能判。</p>
<p>　　海上洲岛亦有山，君如论脉应难言。不知地脉廉中国，远出山形在海间。</p>
<p>　　东出青齐为东岳，过尽平洋大江壑。地脉连延随势生，涧水止龙君 下。</p>
<p>　　我观破禄满天下，九等分星无识者。君如识得禄存星，珍宝连城贵无价。</p>
</div>
</div>
<div class="bookvmiddle">
<a href="/guwen/bookv_20207.aspx">上一章</a>
<a href="/guwen/book_285.aspx" style="border:0px;line-height:27px; height:27px;">目录</a>
<a href="/guwen/bookv_20209.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
