
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
疑龙经·下篇_古诗文网
</title>
<meta content="龙已识真无可疑，尚有疑穴费心思。大抵真龙临落穴，先为虚穴贴身随。穴有乳头有钳口，更有平坡无左右。亦有高峰下带垂，更有昂头居龙首。也曾见穴在平洋，四畔周围无高冈。也曾见穴临水际，俗人" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_20218.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>下篇</b></span>
<a href="javascript:PlayBookv(20218)" style="margin-left:5px;"><img alt="" height="16" id="speakerimgBookv20218" src="/img/speaker.png" width="16"/></a>
<span id="bookvPlay20218" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%a8%e7%ad%a0%e6%9d%be">杨筠松</a></p>
<div class="contson">
<p>龙已识真无可疑，尚有疑穴费心思。大抵真龙临落穴，先为虚穴贴身随。</p>
<p>穴有乳头有钳口，更有平坡无左右。亦有高峰下带垂，更有昂头居龙首。</p>
<p>也曾见穴在平洋，四畔周围无高冈。也曾见穴临水际，俗人竟说无包藏。</p>
<p>也曾见穴如仄掌，却与仰掌无两样。也曾见穴直如枪，两水射助似难当。</p>
<p>更有两龙合一气，两水三山同一场。君如识穴不识怪，只爱左右包者疆。</p>
<p>此与俗人无以异，多是葬在虚花里。虚花左右似有情，仔细辨来非正形。</p>
<p>虚花作穴更是巧，仔细看来无甚好。怪形异穴人厌看，如何子孙世袭官。</p>
<p>只缘怪形君未识，识得裁穴却无难。识龙自合当识穴，已在变星篇内说。</p>
<p>恐君疑穴难取裁，好向后龙身上别。龙上星辰是根核，前头形穴是花开。</p>
<p>根核若真穴不假，盖从种类生出来。若不识星论根种，妄随虚穴凿山隈。</p>
<p>请君熟识变星穴，为钳为乳细分别。高山平地穴随星，岂肯妄为钳乳穴。</p>
<p>穴若不随龙上星，断然是假不是真。请君更将旧坟覆，贪星是乳武钳局。</p>
<p>京国外县多平洋，也有城邑在高冈。淮甸军州在水尾，变峡山岭是城隍。</p>
<p>随他地势看高下，不可执一拘攀也。千万随山寻穴形，此说断能分真假。</p>
<p>冀州壶口落低平，盖缘转弼为垣马。大原落处尖似枪，盖缘廉破龙最长。</p>
<p>建康落在坡平地，盖缘辅弼星为体。大梁平坦古战场，熊耳为龙星可详。</p>
<p>长安帝垣星外峙，巨武行龙生出势。京师落在垣局中，狼星夹出巨门龙。</p>
<p>太行走入河中府，入首连生六七存。入首虽然只是山，落处却在回环间。</p>
<p>此与窝钳无以异，只在大小识形难。我观星辰在龙上，预定前头穴形象。</p>
<p>为钳为乳或为窝，或险或夷或如掌。历观龙穴无不然，大小随形无两样。</p>
<p>此是流星定穴法，不肯向人谩空逛。大凡识星方识龙，龙神落穴有真踪。</p>
<p>真踪人穴有形势，形势真时寻穴易。不识形势穴难寻，左右高低如何铖。</p>
<p>看他形势宛在中，最是朝山识正龙。高低只取朝山定，莫言三穴有仙踪。</p>
<p>千里来龙只一穴，正者为优傍者劣。枝上有穴虽有形，不若干龙为至精。</p>
<p>龙从左来穴居右，只为回龙方人首。龙从右来穴居左，只为藏形如转磨。</p>
<p>高山万仞或低藏，看他左右及外阳。左右低时在低处，左右高时在高冈。</p>
<p>朝山最足证龙穴，不必求他玉尺量。正穴当朝必有将，有将便宜为对向。</p>
<p>穴在南时北上寻，穴在北时南上望。朝迎矗矗两边遮，向内有如难见蛇。</p>
<p>对面正来不倾仄，方才移步便欹斜。只将对将寻真穴，将若正时穴最佳。</p>
<p>乳头之穴怕风缺，风若入来人绝灭。必须低下避风吹，莫道低形龟裙绝。</p>
<p>钳穴如钗挂壁隈，惟嫌顶上有水来。钗头不圆多破碎，水倾穴内必生灾。</p>
<p>仰掌要在掌心里，左右挨排恐非是。窝形须要曲如窠，左右不容少偏陂。</p>
<p>偏陂不可名窝穴，倒侧倾摧祸奈何。尖枪之穴要外裹，外裹不牢反生祸。</p>
<p>外山包裹穴如枪，左右抱来尖不妨。山来雄勇势难歇，便是尖形也作穴。</p>
<p>只要前山曲抱转，铖著正形官不绝。穴法至多难具陈，识得龙真穴始真。</p>
<p>真形自是有真穴，识得真形穴穴新。大凡寻穴非一样，降势随形合星象。</p>
<p>譬如铜人铖炙法，穴的宛然方始当。偶然铖炙失真机，一指隔差连命丧。</p>
<p>大凡立穴在人心，心眼分明巧处寻。重重包裹莲花瓣，正穴端在莲花心。</p>
<p>真形定是有真穴，只为形多难具说。朝迎护从亦有穴，形穴虽成有优劣。</p>
<p>朝山若是有穴时，此是真龙断不疑。朝山逆转官星上，小作星形分别枝。</p>
<p>虽然有穴非大器，龙形斟酌事咸宜。大凡有形必有案，大形大穴如何断。</p>
<p>譬如至尊坐明堂，列班排衙不撩乱。出人短小与气宽，皆是明堂与案山。</p>
<p>明堂宽阔气宽大，案山逼迫人凶顽。案来降我人慈善，我去伏案贵人贱。</p>
<p>龙形若有云雷案，人善享年亦长远。蛇虎若遇蛤与狸，虽出威权势易衰。</p>
<p>略举此言以为例，请君由此细寻推。周家农务起后积，享国享年延八百。</p>
<p>秦人关内恃威权，吞灭诸侯二世绝。此言虽大可喻小，嵩岳降神出申伯。</p>
<p>大抵人是山川英，天降圣贤为时生。祖宗必定有宅兆，夺得山川万古灵。</p>
<p>试言裁穴出机巧，穴法分毫争微妙。假穴斩关莫道真，正穴正形都差了。</p>
<p>京国丹徒之后山，常有云气在其间。曲阿之中有正穴，却被刘侯斩一关。</p>
<p>斩关之穴始于此，只得二世生龙颜。后来子孙即凋丧，盖为正穴寻真难。</p>
<p>孔恭以为不凿坏，可以十世王无惭。我今覆此旧坟垄，乃知垣局多回环。</p>
<p>今人裁穴多论向，更不观星后龙上。观星裁穴始为真，不论星辰是虚诳。</p>
</div>
</div>
<div class="bookvmiddle">
<a href="/guwen/bookv_20217.aspx">上一章</a>
<a href="/guwen/book_286.aspx" style="border:0px;line-height:27px; height:27px;">目录</a>
<a href="/guwen/bookv_20219.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
