
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·文学部·经史_古诗文网
</title>
<meta content="十三经易经、书经、诗经、春秋、礼记、论语、孝经、尔雅、左传、公羊、梁、周礼、仪礼。伏羲始则龙马作易，神农始即其方列为八卦，帝王为传国之宝。三易夏易《连山》，其卦首艮；商易《归藏》，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19229.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>文学部·经史</b></span>
<a href="javascript:PlayBookv(19229)" style="margin-left:5px;"><img alt="" height="16" id="speakerimgBookv19229" src="/img/speaker.png" width="16"/></a>
<span id="bookvPlay19229" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>十三经</strong></p>
<p>　　易经、书经、诗经、春秋、礼记、论语、孝经、尔雅、左传、公羊、梁、周礼、仪礼。</p>
<p>　　伏羲始则龙马作易，神农始即其方列为八卦，帝王为传国之宝。</p>
<p>　　<strong>三易</strong></p>
<p>　　夏易《连山》，其卦首艮；商易《归藏》，其卦首坤；《周易》首干。伏羲定卦名，文王为彖辞，周公为爻辞，孔子为《十翼》，而易道始备。</p>
<p>　　<strong>十翼</strong></p>
<p>　　孔子作《十翼》：上《彖传》一，下《彖传》二，上《爻传》三，下《爻传》四，《文言》五，上《系辞》六，下《系辞》七，《说卦》八，《序卦》九，《杂卦》十。</p>
<p>　　<strong>洛书</strong></p>
<p>　　伏羲始则元龟为“洛书”，神农因之始制筮，黄帝因之始制卜。</p>
<p>　　<strong>河图</strong></p>
<p>　　昔武库火，古“河图”始无传。今误以“洛书”为“河图”，以莽时龟文为“洛书”。</p>
<p>　　商瞿子木始受《易》于孔子。秦失《说卦》三篇，河内女子始得之。</p>
<p>　　<strong>洪范九畴</strong></p>
<p>　　天锡禹《洪范》九畴。初一曰五行，次二曰敬用五事，次三曰农用八政，次四曰协用五纪，次五曰建用皇极，次六日又用三德，次七日明用稽疑，次八曰念用庶征，次九曰向用五福，威用六极。</p>
<p>　　<strong>五行</strong></p>
<p>　　一曰水，二曰火，三曰木，四曰金，五曰土。水曰润下，火曰炎上，木曰曲直，金曰从革，土爰稼穑。润下作咸，炎上作苦，曲直作酸，从革作辛，稼穑作甘。</p>
<p>　　<strong>五事</strong></p>
<p>　　一曰貌，二曰言，三曰视，四曰听，五曰思。貌曰恭，言曰从，视曰明，听曰聪，思曰睿。恭作肃，从作乂，明作哲，聪作谋，睿作圣。</p>
<p>　　<strong>八政</strong></p>
<p>　　一曰食，二曰货，三曰祀，四曰司空，五曰司徒，六曰司冠，七曰宾，八曰师。</p>
<p>　　<strong>五纪</strong></p>
<p>　　一曰岁，二曰月，三曰日，四曰星辰，五曰历数。</p>
<p>　　<strong>三德</strong></p>
<p>　　一曰正直，二曰刚克，三曰柔克。平康正直，疆弗友刚克，燮友柔克；沉潜刚克，高明柔克。</p>
<p>　　<strong>稽疑</strong></p>
<p>　　稽疑建择立卜筮人，乃命卜筮。曰雨（其兆为水），曰霁（其兆为火），曰蒙（其兆为木），曰驿（其兆为金），曰克（其兆为土），曰贞（内卦为贞），曰悔（外卦为悔）。</p>
<p>　　<strong>庶征</strong></p>
<p>　　曰雨、曰旸、曰燠、曰寒、曰风、曰时。五者来备，各以其叙，庶事蕃芜。一、极备凶，一、极无凶。曰休征，曰肃，时雨若；曰乂，时旸若；曰哲，时燠若；曰谋，时寒若；曰圣，时风若。曰咎征，曰狂，恒雨若；曰僭，恒旸若；曰豫，恒燠若；曰急，恒寒若；曰蒙，恒风若。</p>
<p>　　<strong>五福</strong></p>
<p>　　一曰寿，二曰富，三曰康宁，四曰攸好德，五曰考终命。</p>
<p>　　<strong>六极</strong></p>
<p>　　一曰凶短折，二曰疾，三曰忧，四曰贫，五曰恶，六曰弱。</p>
<p>　　<strong>三坟五典</strong></p>
<p>　　三皇之书曰《三坟》，五帝之书曰《五典》。《抱朴子》云：《五典》为笙簧，《三坟》为金玉。少昊、颛顼、高辛、唐、虞之书谓之《五典》。坟，大也。三坟者，山坟、气坟、形坟也。山坟，言君臣、民物、阴阳、兵象。气坟，言归藏、发动、长育、生杀。形坟，言天地，日月、山川、云气，即伏羲、神农、黄帝之书。</p>
<p>　　<strong>九丘八索</strong></p>
<p>　　九州之志曰《九丘》，八卦之说曰《八索》。</p>
<p>　　<strong>金简玉字</strong></p>
<p>　　大禹登宛委山，发石匮，得金简玉字之书，言治水之要，周行天下。伯益记之为《山海经》。</p>
<p>　　<strong>六义</strong></p>
<p>　　《诗经》有六义，一曰风，二曰赋，三曰比，四曰兴，五曰雅，六曰颂。</p>
<p>　　<strong>诗经传</strong></p>
<p>　　卜商始序《诗》。辕固作传为齐诗。申公作训诂为鲁诗，浮丘伯授。毛苌作故训为毛诗，毛亨授。</p>
<p>　　<strong>五始</strong></p>
<p>　　《春秋》义有五始，元者气之始，春者时之始，王者受命之始，正月者政教之始，公即位者有国之始。</p>
<p>　　<strong>三传</strong></p>
<p>　　《左传》艳而富，其失也诬。《公羊》辨而裁，其失也俗。《梁》清而婉，其失也短。</p>
<p>　　<strong>二戴</strong></p>
<p>　　汉宣帝时，东海后仓善说《礼》于曲台殿，撰《礼》一百八十篇，曰《后氏曲台记》。后仓传于梁国。戴德及德从子圣，乃删后氏记为八十五篇，名《大戴礼》；圣又删《大戴礼》为四十六篇，为《小戴礼》。其后诸儒又加月令、明堂位、乐记三篇，为四十九篇，则今之《礼记》也。</p>
<p>　　<strong>毛诗</strong></p>
<p>　　荀卿授汉人鲁国毛亨作训诂传以授赵国毛苌。时人以亨为大毛公，苌为小毛公，以二公所传，故名《毛诗》。</p>
<p>　　<strong>汲冢周书</strong></p>
<p>　　《束皙传》：晋太康二年，汲县人盗发安厘王冢，得竹书数十车，蝌蚪文字杂写经书。皙为著作，随宜分析，皆有考证，曰“汲冢周书”。</p>
<p>　　<strong>乐记</strong></p>
<p>　　汉文帝始得窦公所献周公大司乐章，河间献王与毛生采作《乐记》。</p>
<p>　　<strong>漆书</strong></p>
<p>　　杜林于西川得漆书古文《尚书》一卷。卫宏、徐巡来学，林授于二子，后遂得传。</p>
<p>　<strong>　壁经</strong></p>
<p>　　鲁公王坏孔子故宅，欲以为宫，闻壁中琴瑟丝竹之声，得古文《尚书》。武帝乃诏孔安国较定其书。</p>
<p>　　<strong>断书</strong></p>
<p>　　孔子断书百篇，鲁恭王始得孔胜所藏于壁，定五十九篇，伏生称为《尚书》。</p>
<p>　　<strong>石经</strong></p>
<p>　　汉灵帝熹平四年，蔡邕与大史令单彪等，正定五经，刊石，谓之石本五经。衡阳王钧始细书，为巾箱五经。</p>
<p>　　<strong>集注</strong></p>
<p>　　《易经》程注、朱注。《诗经》朱注。《书经》朱熹婿蔡沉注。《春秋》今从胡传。《礼记》陈皓注。皓字青莲，以其娶再醮，故不入孔庙。</p>
<p>　　<strong>武经七书</strong></p>
<p>　　孙子、吴子、尉缭子、司马兵法、李靖、三略、六韬。</p>
<p>　　<strong>佶屈聱牙</strong></p>
<p>　　韩愈《进学解》曰：“周诰殷盘，佶屈聱牙；《春秋》谨严；左氏浮夸；《易》奇而法；《诗》正而葩。”</p>
<p>　　<strong>入室操戈</strong></p>
<p>　　《郑玄传》：任城何休好《公羊》学，着《公羊墨守》、《左氏膏盲》、《梁废疾》郑玄乃发《墨守》，针《膏盲》，起《废疾》。休见而叹曰：“康成入吾室，操吾戈，而伐吾乎？”</p>
<p>　　<strong>二十一史</strong></p>
<p>　　司马迁《史记》、班固《前汉书》、范晔《后汉书》陈寿《三国志》、唐太宗《晋书》、沈约《宋书》、萧子显《南齐书》、姚思廉《梁书》、《陈书》、魏收《北魏书》、李百药《北齐书》、令狐德芬《后周书》、李延寿《南史》（宋、齐、梁、陈）、《北史》（魏、齐、周、隋）、魏征《隋书》、宋祁、欧阳修《唐书》、欧阳修《五代史》、脱脱《宋史》、《辽史》、《金史》、宋濂《元史》。</p>
<p>　　<strong>亥豕</strong></p>
<p>　　子夏见读史者曰：“晋师伐秦，三豕渡河。”子夏曰：“非也，己亥渡河耳。”问之鲁史，果然。</p>
<p>　　<strong>无一字潦草</strong></p>
<p>　　司马温公作《资治通鉴》，草稿数千余卷，颠倒涂抹，无一字潦草。其行己之度，盖如此。</p>
<p>　　<strong>瓢史</strong></p>
<p>　　梁有僧，南渡赍一葫芦，有汉班仲坚《汉书》草稿，宣城太宗萧琛得之，谓之瓢史。</p>
<p>　　<strong>即坏己作</strong></p>
<p>　　陈寿好学，善著述。少仕蜀，除著作郎，撰《三国志》。当时夏侯湛等多欲作《魏书》，见寿所着，即坏己作。</p>
<p>　　<strong>探奇禹穴</strong></p>
<p>　　太史公曰：迁二十四南游江、淮，上会稽，探禹穴，窥九疑，浮于沅、湘；涉汶、泗，讲业齐，鲁之都，观孔子之遗风，过梁、楚以归，乃石室之书作《史记》。</p>
<p>　　<strong>诸子</strong></p>
<p>　　有一百八十九家故曰百家。</p>
<p>　　<strong>石勒读史</strong></p>
<p>　　石勒目不知书，使人读史，闻郦食其请立六国后，曰：“此法当失，何以有天下！”及闻留侯谏，乃曰：“赖有此耳！”</p>
<p>　　<strong>修唐书</strong></p>
<p>　　宋祁修《唐书》，大雪、添帟幕，燃椽烛，拥炉火，诸妾环侍。方草一传未完，顾侍姬曰：“若辈向见主人有如是否？”一人来自宗室，曰：“我太尉遇此天气，只是拥炉，下幕命歌舞，间以杂剧，引满大醉而已。”祁曰：“自不恶。”乃阁笔掩卷起，遂饮酒达旦。</p>
<p>　　<strong>下酒物</strong></p>
<p>　　苏子美豪放好饮，在外舅杜祁公家，每夕读书，以一斗酒为率。公密觇之，苏读《汉书·张良传》“与客狙击秦皇帝”，抚案曰：“惜乎击之不中！”遂满饮一大白。又读至“良曰：始臣起下邳，与上会于留，此天以臣赐陛下”，又抚案曰：“君臣相得，难遇如此！”复举一大白。公笑曰：“有如此下酒物，一斗不足多也！”</p>
<p>　　<strong>修史人</strong></p>
<p>　　李至刚修国史，只服士人衣巾，自称“修史人李至刚”。馆中诸公闻之，大笑，呼为“羞死人李至刚”。</p>
<p>　　<strong>七十二人传</strong></p>
<p>　　孔安国撰孔子弟子，七十二人。刘向撰《列仙传》，七十二人。皇甫士安撰《高士传》，亦七十二人。陈长文撰《耆旧》，亦七十二人。</p>
<p>　　<strong>索米作传</strong></p>
<p>　　陈寿尝为诸葛武侯书佐，受挞百下；其父亦为武侯所髡，故《蜀志》多诬罔。又丁※、丁仪有盛名于魏，寿谓其子曰：“可觅千斛米见与，当为尊公作一佳传。”丁不与，竟不为立传。</p>
<p>　　<strong>雷震几</strong></p>
<p>　　陈子桱作《通鉴续编》，书宋太祖废周主为郑王。雷忽震其几，陈厉声曰：“老天便打折陈子桱之臂，亦不换矣！”</p>
<p>　　<strong>直书枋头</strong></p>
<p>　　孙盛作《晋春秋》，直书时事。桓温见之，怒谓盛子曰：“枋头诚为失利，何至乃如尊公所言！若此史遂行，自是关君门户事。”其子遽拜谢，请改之。时盛年老家居，性愈卞急。诸子乃共号泣稽颡，请为百口计。盛大怒，不许。诸子遂私改之。</p>
<p>　　<strong>为妓詈祖</strong></p>
<p>　　欧阳永叔为推官时昵一妓，为钱惟演所持，永叔恨之，后作《五代史》，乃诬其祖武肃王重敛民怨。睚眦之隙，累及先人，贤者尚亦不免。</p>
<p>　　<strong>心史</strong></p>
<p>　　郑所南作《心史》，丑元思宋，以铁函重匮沉之古吴眢井。至明朝崇祯戊寅凡三百五十六年，而此书始出。</p>
<p>　　<strong>明不顾刑辟</strong></p>
<p>　　孙可之曰：“为史官者，明不顾刑辟，幽不见鬼怪，若梗避于其间，其书可烧也。”</p>
<p>　　<strong>五代史韩通无传</strong></p>
<p>　　苏子瞻问欧阳修曰：“五代史可传后也乎？”公曰：“修窃于此有善善恶恶之志。”子瞻曰：“韩通无传，乌得为善善恶恶乎？”公默然。</p>
<p>　　<strong>赵盾弒君</strong></p>
<p>　　赵穿弒灵公，宣子未出境而复。太史书曰：“赵盾弒其君。”宣子曰：“不然。”对曰：“子为正卿，亡不越境，反不讨贼，非子而谁？”孔子曰：“董狐，古之良史也，书法不隐。”</p>
<p>　　<strong>史评</strong></p>
<p>　　《晋书》、《南北史》、《旧唐书》，稗官小说也。《新唐书》，赝古书也。《五代史》，学究史论也。宋元史，烂朝报也。与其为新书之简，不若为《南北史》之繁；与其为《宋史》之繁，不若为《辽史》之简。<br/></p>
</div>
</div>
<div class="bookvmiddle">
<a href="/guwen/bookv_19228.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19230.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
