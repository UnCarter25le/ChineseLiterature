
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·文学部·诗词_古诗文网
</title>
<meta content="代羲如为长短句诗，汉武帝始为联句诗，曹植始为绝句诗，沉期始为律诗。舜始为四言。汉唐山夫人始为三言诗。枚乘十九首始为五言诗。唐始为排句，宋始为集句。颜延年、谢元晖始唱和，元微之、李白" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19234.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>文学部·诗词</b></span>
<a href="javascript:PlayBookv(19234)" style="margin-left:5px;"><img alt="" height="16" id="speakerimgBookv19234" src="/img/speaker.png" width="16"/></a>
<span id="bookvPlay19234" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　代羲如为长短句诗，汉武帝始为联句诗，曹植始为绝句诗，沉期始为律诗。</p>
<p>　　舜始为四言。汉唐山夫人始为三言诗。枚乘十九首始为五言诗。唐始为排句，宋始为集句。</p>
<p>　　颜延年、谢元晖始唱和，元微之、李白始唱和次韵，颜鲁公始押韵。</p>
<p>　　宋周颙始为四声切韵（又沉约《四声谱》、夏侯该《四声韵略》），唐孙始集为《唐韵》。</p>
<p>　　魏孙炎始为反切字（本西域二合音，如“不可”为“叵”，“而已”为“耳”之类）僧守温始为三十二字母。</p>
<p>　　<strong>乐府</strong></p>
<p>　　汉武帝始郊庙燕射，咸着为篇章，无总众体。制乐府，本《骚》、《九歌》、《招魂》。</p>
<p>　　李延年始造乐府新声二十八解（本胡曲造），古为章，魏晋以来皆为解。</p>
<p>　　唐始变乐府为词调，宋始变词调为长短篇。</p>
<p>　　晋荀勖始为清商三调，本周房中为平调、清调、瑟调。汉房中为楚调。又侧调生于清调，总为相和调。</p>
<p>　　清商传江左，为梁宋新声，始尚辞（谓歌辞汉时但有其音耳。夷、伊、那、何之类则声也）。大曲有艳（在曲前），有趋有乱（在曲后）。隋炀帝始倚声命辞（或云起于唐之季世。王涯始曲中填辞一云张泌，然六朝已有之）。李白始为小辞。</p>
<p>　　<strong>诗体</strong></p>
<p>　　严沧浪云：诗体始于国风、三颂、二雅，流为《离骚》，古乐古选（十九首）。后有建安体（汉万年曹氏父子及邺中七才子之诗）、黄初体（魏年号，与建安相接，其体一也、正始体魏年号，嵇、阮诸公之诗）、太康体（晋年号，左思、潘岳、二张、二陆之诗）、元嘉体（宋年号，颜、鲍、谢诸公之诗）、永明体（齐年号，齐诸公之诗）、齐梁体（通两朝而言之。杜云：“恐与齐梁作后尘”）、南北朝体（通魏周而言之，与齐梁一体也）、初唐体（谓袭陈隋之体）、盛唐体（开元、天宝之诗）、中唐体、晚唐体、宋元佑体（黄山谷、苏东坡、陈后山、刘后村、戴石斋之诗）。</p>
<p>　　《唐诗品汇》</p>
<p>　　总论曰：略而言之，则有初唐盛中晚之不同。详而言之，贞观、永徽之时，虞世南、魏征诸公稍离旧习，王勃、杨炯、卢照邻、骆宾王因加美丽，刘希夷、庭芝有闺帷之作，上官昭容有婉媚之姿，此初唐之制也。神龙以还，洎开元初，陈子昂古风雅正，李巨山峤文章宿老，沉佺期、宋之问之新声，苏颋、张说之大笔，此初唐之渐盛也。开元、天宝间，则有李翰林白之飘逸，杜工部甫之沉郁，孟襄阳浩然之清雅，王右丞维之精爽，储光羲之真率，王昌龄之隽拔，高适、岑参之悲壮，李颀、常建之雄快，此盛唐之盛者也。大历、真元间，则有韦苏州应物之澹雅，刘随州长卿之闲旷，钱起郎士元之清赡，皇甫冉曾之竞秀，秦公绪之山林，李从一嘉佑之台阁，此中唐之再盛也。下暨元和之际，则有柳愚溪宗元之超然复古，韩昌黎愈之博大沉雄。张籍、王建乐府得其故实，元、白叙事务得分明，与夫李贺、卢仝之鬼怪，孟郊、贾岛之瘦寒，此晚唐之变也。降而开元以后，则有杜牧之牧之豪纵，温飞卿庭筠之绮靡，李义山商隐之隐癖，许用晦晖之对偶，他若刘沧、马戴、李频、李群玉，此晚唐变态之极矣。</p>
<p>　　<strong>诗评</strong></p>
<p>　　敖陶孙评：魏武帝如幽燕老将，气韵沉雄。曹子建如三河少年，风流自赏。鲍明远如饥鹰独出，奇矫无前。谢康乐如东海扬帆，风日流丽。陶彭泽如绛云在霄，舒卷自如。王右丞如秋水芙蕖，倚风自笑。韦苏州如园客独茧，暗合音徽。孟浩然如洞庭始波，木叶微脱。杜牧之如铜瓦走坡，骏马注坡。白乐天如山东父老课农桑，言言着实。元微之如李龟年说天宝遗事，貌悴而神不伤。刘梦得如镂冰雕琼，流光自照。李太白如刘安鸡犬，遗响白云，核其归存，恍无定处。韩退之如囊沙背水，惟韩信独能。李长吉如武帝食露盘，无补多欲。孟东野如埋泉断剑，卧壑寒松。张籍如优工行乡，饮酬献秩，时有诙气。柳子厚如高秋独眺，霁晚孤吹。李义山如百宝流苏，千丝铁网，绮密瓌妍，要非适用。本朝苏东坡如屈注天潢，倒连沧海，变眩百怪，终归浑雄。欧阳文忠如四瑚八琏，止可施之宗庙。王荆公如邓艾缒兵入蜀，要以险绝为功。黄山谷如陶弘景祗诏入官，析理谈玄，而松风之梦故在。梅圣俞如关河放溜，瞬息无声。秦少游如时女步春，终伤婉弱。陈后山如九皋独唳，深林孤芳，冲寂自妍，不求识赏。韩子苍如梨园按乐，排比得伦。吕居仁如散圣安禅，自能奇逸。其它作者，未易殚陈。独唐杜工部，如周公制作，后世莫能拟议。语觉爽俊，而评似稳妥，惟少为宋人曲笔耳，故全录之。</p>
<p>　　<strong>苦吟</strong></p>
<p>　　孟浩然眉毛尽落，裴佑至袖手皆穿，王维则走入醋瓮，皆苦于吟者。</p>
<p>　　<strong>警句</strong></p>
<p>　　杨徽之能诗，太宗写其警句于御屏，僧文莹谓以天地浩露涤笔于金瓯雪盘，方与此诗神骨相投。</p>
<p>　　<strong>推敲</strong></p>
<p>　　贾岛于京师驴背得句：“鸟宿池边树，僧敲月下门。”既下“敲”字，又欲下“推”字，拣之未字，引手作推、敲势。时韩愈权京兆尹，岛不觉冲其前导。拥至尹前，具道所以。愈曰：“敲字佳矣。”与并辔归，为布衣交。</p>
<p>　　<strong>柏梁体</strong></p>
<p>　　七言诗始于汉柏梁体。武旁作《柏梁台》，诏群臣能诗者得上座，凡七言，每句用韵，各述其事。</p>
<p>　　<strong>古锦囊</strong></p>
<p>　　李贺工诗，每旦出，骑款段马，从小奴辈，背古锦囊，遇所得，即内之囊中。母见之曰：“是儿呕出心肝乃已！”</p>
<p>　　<strong>压倒元白</strong></p>
<p>　　唐宝历中，杨嗣复大宴，元稹、白居易亦与赋诗，惟杨汝士后成，最佳，元、白叹服。汝士醉归，语其子弟曰：“我今日压倒元白！”</p>
<p>　　<strong>诗中有画</strong></p>
<p>　　王维工于诗画。东坡曰：“味摩诘之诗，诗中有画，观摩诘之画，画中有诗。”</p>
<p>　　<strong>枫落吴江泠</strong></p>
<p>　　崔信明、郑世翼遇诸江中，世翼谓曰：“闻君有‘枫落吴江冷’之句，愿见其余。”信明欣乐，出众篇，翼览未终，曰：“所见不逮所闻！”投诸水，引舟遽去。</p>
<p>　　<strong>依样葫芦</strong></p>
<p>　　宋陶久在词林，太祖曰：“颇闻翰林皆简旧本换词语，此俗谓之依样葫芦。”后陶榖作诗，书玉堂壁曰：“官职须由生处有，才能不管用时无。堪笑翰林陶学士，年年依样画葫芦。”</p>
<p>　　<strong>卖平天冠</strong></p>
<p>　　宋廖融精于诗学，多有生徒。太宗曰：“词赋策论取士，融生徒多引去。”融曰：“岂知今日之诗道，一似大市卖平天冠，并无人问。”</p>
<p>　　<strong>技痒</strong></p>
<p>　　《懒真子》云：老杜哀郑虔诗，有“荟蕞何技痒”之句，谓人有技艺不能自忍，如人之搔痒也。</p>
<p>　　<strong>投溷</strong></p>
<p>　　李贺有表兄与贺有笔砚之仇，恨贺傲。忽贺死，复绐取其稿，尽投溷中。</p>
<p>　　<strong>点金成铁</strong></p>
<p>　　梁王籍诗云：“蝉噪林逾静，鸟鸣山更幽。”王荆公改用其句曰：“一鸟不鸣山更幽。”山谷笑曰：“此点金成铁手也。”</p>
<p>　　<strong>易吾肝肠</strong></p>
<p>　　张籍爱杜甫诗，取其集，焚取灰烬，副以膏密，顿饮之，曰：“令吾肚肠从此改易。”</p>
<p>　　<strong>贾岛佛</strong></p>
<p>　　李洞慕贾浪仙诗，铸铜像事之如神，尝念贾岛佛。</p>
<p>　　<strong>偷诗</strong></p>
<p>　　李衡初隐庐山，有窃其诗以登第者。衡后亦登第，见其人问曰：“‘一一鹤声飞上天’在否？”答曰：“此句知兄最惜，不敢偷。”衡曰：“犹可恕也。”</p>
<p>　　<strong>诋诗</strong></p>
<p>　　张率年十六，作颂赋二千余首，虞讷见而诋之。率乃一旦焚毁，更为诗示之，托云沉约。讷更句句嗟称无字不妙。率曰：“此率作也。”讷惭而退。</p>
<p>　　<strong>爱杀诗人</strong></p>
<p>　　唐宋之问爱刘希夷诗，有“年年岁岁花相似，岁岁年年人不同”之句，恳乞不与，之问怒以土囊压杀之。</p>
<p>　　<strong>出诗示人</strong></p>
<p>　　殷浩少与桓温齐名，常有竞心。桓问殷：“卿何如我？”殷曰：“我与我周旋久，宁作我。”殷尝作诗示桓，桓玩侮之曰：“卿慎弗犯我，犯我，当出汝诗示人也！”</p>
</div>
</div>
<div class="bookvmiddle">
<a href="/guwen/bookv_19233.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19235.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
