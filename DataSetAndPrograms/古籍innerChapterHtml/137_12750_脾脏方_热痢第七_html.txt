
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·脾脏方·热痢第七_古诗文网
</title>
<meta content="（论一首 脉证二十四条）（方二十六首 灸法十首）论曰∶余立身以来，三遭热痢，一经冷痢，皆日夜百余行，乃至移床就厕，其困笃如此，但率意自治者，寻手皆愈。乃知此疾天下易治，但中性之徒率" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12750.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>脾脏方·热痢第七</b></span>
<a href="javascript:PlayBookv(12750)" style="margin-left:5px;"><img alt="" height="16" id="speakerimgBookv12750" src="/img/speaker.png" width="16"/></a>
<span id="bookvPlay12750" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（论一首 脉证二十四条）</span></p>
<p>　　<span style="font-family:FangSong_GB2312;">（方二十六首 灸法十首）</span></p>
<p>　　论曰∶余立身以来，三遭热痢，一经冷痢，皆日夜百余行，乃至移床就厕，其困笃如此，但率意自治者，寻手皆愈。乃知此疾天下易治，但中性之徒率性骄倨，良药苦口不能克己早饵，朝遇暮过，望其自瘥，疾势日增，胃气渐弱，心力俱微，食饮与药皆不能进，既不时愈，便称痢病难治，斯皆自误也。学人须深达斯旨。然此病随宜服一物皆使得瘥，惟须力意苦己，服食以瘥为限，则无不愈也。又大须慎口味，重者瘥后百日，次者一月日。常哀骄恣者，不能自慎兴言于此，以为至概矣。古今痢方千万首，不可俱载此中，但撮其效者，七八而已。如陟厘丸、乌梅丸、松皮散等，暴痢服之，何有不瘥其温脾汤，健脾丸（方出下冷痢篇），久下得之，焉能不愈。大凡痢有四种，谓冷热疳蛊，冷则白。热则赤。疳则赤白相杂无复节度，多睡眼涩，蛊则纯痢瘀血。热则多益黄连，去其干姜。冷则加以热药。疳则以药吹灌下部。蛊毒则以蛊法治之药。既主对相当，痢者复自勉励服饵，焉有不愈者也。</p>
<p>　　凡服止痢药，初服皆剧，愚人不解，即止其药不服，此特不可，但使药与病源的相主对，虽剧但服，不过再三服，渐渐自知。非其主对者，慎勿服也。</p>
<p>　　凡痢病通忌生冷酢滑，猪鸡鱼油、乳酪酥干脯酱粉咸。所食诸食，皆须大熟烂为佳，亦不得伤饱，此将息之大经也。若将息失所，圣医不能救。</p>
<p>　　下痢脉滑而数，有宿食，当下之。</p>
<p>　　下痢脉迟而滑者，实也。利为末止，急下之。</p>
<p>　　下痢脉反滑，当有所去下乃愈。</p>
<p>　　下痢不欲食者，有宿食，当下之。</p>
<p>　　下痢而腹痛满，为寒实，当下之。</p>
<p>　　下痢而谵语，腹内有燥屎，宜下之。</p>
<p>　　下痢腹中坚者，当下之。</p>
<p>　　下痢三部皆平（一作浮），按其心下坚者，急下之。</p>
<p>　　下痢已瘥，至其年月日时复发者，此为下不尽，更下之愈。风寒重者，不可下。下之后，心下坚痛，脉迟（一作浮），此为寒，但当温之。脉沉紧，下之亦然。脉浮大弦，下之当已。</p>
<p>　　下痢脉浮大，此为虚，以强下之故也。设脉浮革者，因而肠鸣，当温之。</p>
<p>　　下痢脉迟紧为痛，未欲止，当温之。得冷者满而便肠垢。</p>
<p>　　下痢身躯疼痛，急救里，诸温之属，可与理中、四逆、附子汤热药辈急投之美。</p>
<p>　　下痢大孔痛者，当温暖之。</p>
<p>　　下痢腹胀满，身体疼痛者，先温其里，乃攻其表。</p>
<p>　　下痢清谷不可攻，其表汗出必胀满。</p>
<p>　　下痢气者，当利其小便。</p>
<p>　　下痢脉反浮数，尺中自涩，其人必清脓血。</p>
<p>　　下痢脉数而渴者，今自愈。设不瘥，必清脓血，有热故也。</p>
<p>　　下痢脉沉弦者下重，其脉大者为未止，脉微弱数者为欲自止，虽发热，必不死。</p>
<p>　　下痢脉沉而迟，其人面少赤，身有微热，下利清谷，必郁冒，汗出而解，病患必微厥，所以然者，面戴阳下虚故也。</p>
<p>　　下痢有微热而渴，脉弱者今自愈。</p>
<p>　　下痢脉数，有微热，汗出今自愈。设脉紧为未解。</p>
<p>　　下痢脉弦，发热身汗者自愈。</p>
<p>　　下痢脉大浮弦，下当已。</p>
<p>　　下痢舌黄，燥而不渴，胸中实，下不止者死。</p>
<p>　　下痢后脉绝，手足厥冷， 时脉还，手足温者生，不还不温者死。生死之决，此之谓也。</p>
<p>　　下痢手足厥冷无脉者，灸之不温，若脉不还，反微喘者死。少阴负趺阳者为顺。</p>
<p>　　凡六腑气绝于外者，手足寒，上气脚缩。五脏气绝于内者，下利不禁。下甚者，手足不仁也。细寻取之，万不失一，下病体略例如此耳。</p>
<p>　　《素问》曰∶春伤于风，夏为脓血。凡下多滞下也。夏伤于风，秋必洞泄，秋多下水也，患是冷也，夫积冷积热及水谷实而下者，以大黄汤下之，强人勿过两剂，皆消息五六日更进一剂，其补涩汤不效者，三两日可进一剂。</p>
<p>　　<strong>陟厘丸<br/>　　治百病下痢及伤寒身热，头痛目赤，四肢烦疼不解，协热下利∶或医已吐下之，腹内虚烦，欲得冷冻饮料，不能消，腹中急痛，温食则吐，乍热乍冷，状如温疟；或小便不利，气满呕逆，下痢不止方。</strong></p>
<p>　　水中陟厘（五两） 紫石英（三两） 汉中木防己（六两） 陇西当归（四两） 浓朴（一两）黄连 ?</p>
<p>　　上八味以苦酒二升渍防己极令润，出之切，以板瓦覆着炭火上，以浓纸藉瓦上令色槁燥有余，苦酒复渍之，更出熬尽苦酒止，勿令火猛，徐徐熬令极燥，各捣为末。又以余苦酒三升浸豉一宿，明旦以瓦盆盛，以一盆覆蒸五升，土下须二气通流，出之，研绞取浓汁，和药捣为丸如鸡头子大，悬令阴干，勿见风尘。此药以三丸为一剂。平旦服一剂，昼服一剂，暮服一剂，皆以水服之。若病重药力未行者，但益服之，日可四五剂。令腹中有药力，饮食消是其效也。新服药未安调，当稀糜助药力，心中了然，后可作羹 ，微冷食之。若有时不喜冷食，正是药力尽耳。若欲不复药者，但稍温食，药力自尽矣。服药不必强多饮水，禁热食生鱼猪肉蒜生菜酒及辛物肥腻。若有风病加防风一两，人虚羸加石斛一两。若宿有下痢，肠胃损弱者，加太一余粮二两半，取石中黄软香者。若妇人产后疾，加石硫黄一两，小便黄赤不利，加?</p>
<p>　　<strong>乌梅丸<br/>　　下痢热诸治不瘥方。</strong></p>
<p>　　乌梅（一升） 黄连（一斤，金色者）</p>
<p>　　上二味蜜丸如梧子，服二十丸，日三夜二。</p>
<p>　　<strong>松皮散<br/>　　治积久二三十年常下痢神方。</strong></p>
<p>　　赤松皮去上苍皮，切一斗为散，面粥和一升服之，日三服瘥。不过服一斗永瘥。三十年痢，服之百日瘥。</p>
<p>　　<strong>苦参橘皮丸<br/>　　治热毒痢方。</strong></p>
<p>　　苦参 橘皮 黄连 黄柏 鬼臼（一作鬼箭羽） 蓝青 独活 阿胶 甘草</p>
<p>　　上九味等分为末，以蜜烊胶和，并手丸之如梧子，候干，饮服十丸，日三，后稍加猝下痢者大良。</p>
<p>　　<strong>三黄白头翁汤<br/>　　治诸热毒下黄汁，赤如烂血，滞如鱼脑，腹痛壮热方。</strong></p>
<p>　　黄连（二两） 黄芩 黄柏 升麻 石榴皮（各六分） 艾叶（三分） 白头翁 桑寄生 当归 牡蛎 犀角 甘草（各一两）</p>
<p>　　上十二味 咀，以水六升煮取三升，分三服。</p>
<p>　　<strong>龙骨丸<br/>　　治下血痢腹痛方。</strong></p>
<p>　　龙骨 龙胆 羚羊角 当归 附子 干姜 黄连（各三十珠） 赤石脂 矾石（各一两半）犀角 甘草 熟艾（各十八铢）</p>
<p>　　上十二味为末，蜜丸如小豆，先食服十五丸，日三，加至二十丸。</p>
<p>　　又方 龙骨 当归 干姜 熟艾 牛角 （各三两） 附子 黄柏 赤石脂 川芎 阿胶浓朴 甘草 橘皮 芍药 石榴皮（各二两） 蜀椒（一两） 升麻（一两半） 黄连（五合）大枣</p>
<p>　　上十九味 咀，以水一斗三升煮取四升，去滓，纳牛角 末，阿胶烊化，绵绞去滓，分七治血痢方∶</p>
<p>　　蒲黄（三合） 干地黄 桑耳 甘草 芒硝 茯苓 人参 柏叶 艾叶 阿胶 生姜（各二两）</p>
<p>　　上十四味 咀，以水一斗煮取四升，温分五服。</p>
<p>　　<strong>治下杂血方∶</strong></p>
<p>　　干蓝 犀角 地榆（各二两） 蜜（二合上四味 咀，以水五升煮取一升，去滓，下蜜煎取五合，分二服，治热毒蛊妙。</p>
<p>　　治热毒下黑血，五内绞切痛，日夜百行气绝欲死方∶ </p>
<p>　　黄连（一升） 龙骨 白术（各二两） 阿胶 干姜 当归 赤石脂（各三两） 附子（一两）</p>
<p>　　上八味 咀，以水一斗煮取五升，分五服。余以贞观三年（七月十二日），忽得此热毒痢，至十五日命将欲绝，处此方药，入口即定。</p>
<p>　　<strong>白头翁汤<br/>　　治赤滞下血连月不瘥方。</strong></p>
<p>　　白头翁 浓朴 阿胶 黄连 秦皮 附子 黄柏 茯苓 芍药各二两） 干姜 当归赤石脂 甘草 龙骨（各三两） 大枣（三十枚） 粳米（一升）</p>
<p>　　上十六味 咀，以水一斗二升先煮米令熟，出米纳药，煮取三升，分四服。</p>
<p>　　<strong>治下血日夜七八十行方∶</strong></p>
<p>　　黄连 黄柏（各四两）</p>
<p>　　上二味 咀，以醇醋五升煮取一升半，分再服。</p>
<p>　<strong>　治大热毒纯血痢不可瘥者方∶</strong></p>
<p>　　黄连六两 咀，以水七升煮取二升半，夜露置星月下，旦起空腹顿服，卧将息即止。不瘥加黄芩二两，更作服之。仍不瘥者，以疳痢法治之。</p>
<p>　　<strong>治下赤连年方∶</strong></p>
<p>　　地榆 鼠尾草（各一两）</p>
<p>　　上二味 咀，以水二升煮取一升，分二服。如不止，取屋尘水渍，去滓，一升分二服。（《古今录验》云服屋尘汁一小杯）。</p>
<p>　　又方 秦皮（如无以槲皮代之） 鼠尾草 蔷薇根上三味等分 咀，以水淹、煎，去滓，铜器中重釜煎成丸如梧子大，服五六丸，日三。稍增瘥止。亦可浓汁服半升。</p>
<p>　<strong>　治下痢绞痛肠滑不可瘥方∶</strong></p>
<p>　　黄连（六两） 阿胶 鼠尾草 当归 干姜（各三两）</p>
<p>　　上五味 咀，若大冷白多以清酒一斗煮取三升，分三服。若热及不痛者，去干姜、当归以水煮之。</p>
<p>　　<strong>治热痢水谷方∶</strong></p>
<p>　　黄连 阿胶（各二两） 黄柏（一两） 乌梅（四十枚） 栀子（三十枚）</p>
<p>　　上五味 咀，以水五升煮取二升半，分三服。亦治 神良。</p>
<p>　　<strong>茯苓汤<br/>　　治因下空竭欲死，滞下脓血，日数十行，羸笃垂死，老少并宜服之方。</strong></p>
<p>　　茯苓 黄芩 黄连 黄柏 龙骨 人参 干姜 桂心 当归 芍药 甘草 栀子仁（各半两） 赤石脂（一两） 大枣（十二枚）</p>
<p>　　上十四味 咀，以水五升煮取二升，分再服。不瘥满三剂。此方主风虚冷痢最佳。</p>
<p>　　<strong>温脾汤<br/>　　治下久赤白连年不止，及霍乱，脾胃冷实不消方。</strong></p>
<p>　　大黄（四两） 人参 甘草 干姜（各二两） 附子（一枚，大者）</p>
<p>　　上五味 咀，以水八升煮取二升半，分三服，临熟下大黄，与后温脾汤小异，须大转泻者当用此方神效。</p>
<p>　<strong>　黄连汤<br/>　　治赤白痢方。</strong></p>
<p>　　黄连 黄柏 干姜 石榴皮 阿胶（各三两） 当归（二两） 甘草（一两）</p>
<p>　　上七味 咀，以水七升煮取三升，分三服。</p>
<p>　<strong>　女萎丸<br/>　　治热病时气下赤白痢遂成 方。</strong></p>
<p>　　女萎 藜芦（各三分） 乌头 桂心（各四分） 黄连 云实（各三分） 代赭（一分）</p>
<p>　　上七味为末，蜜和丸如梧子大，服二丸。大下痢宿勿食，清旦以冷水服之。勿饮食。至日中过后乃饮食，若得药力，明旦更服如前。亦可长服。虚羸昼夜百行脓血亦瘥。</p>
<p>　<strong>　圣汤<br/>　　治下赤白痢，大孔虫生悉皆瘥方。</strong></p>
<p>　　鼠尾草（二两） 豉（一升） 栀子仁 生姜（各六两） 桃皮（一握）</p>
<p>　　上五味 咀，以水七升煮二升，分三服。</p>
<p>　　（一本单用桃皮，以酒煮服之。</p>
<p><strong>　　治冷热不调或水或脓或五色血痢方∶</strong></p>
<p>　　酸石榴五枚。合壳子捣绞，取汁二升，服五合，瘥止。</p>
<p>　　<strong>治赤白滞下方∶</strong></p>
<p>　　乱发鸡子大，烧末水服，不过三服。</p>
<p><strong>　　灸法<br/></strong>　　泄痢食不消不作肌肤，灸脾俞，随年壮。</p>
<p>　　泄注五痢便脓血重下腹痛，灸小肠俞百壮。</p>
<p>　　泄痢久下失气劳冷，灸下腰百壮，三报穴在八魁正中央脊骨上，灸数多尤佳。三宗骨是忌针。</p>
<p>　　泄痢不禁小腹绞痛，灸丹田百壮，三报穴在脐下二寸，针入五分。泄痢不嗜食，虽食不消，灸长谷五十壮，三报穴在挟脐相去五寸，一名循际。</p>
<p>　　泄痢赤白漏，灸足太阴五十壮，三报。</p>
<p>　　久泄痢百治不瘥，灸足阳明下一寸高骨上陷中，去大趾歧三寸，随年壮。</p>
<p>　　又屈竹量正当两胯脊上点讫，下量一寸点两旁各一寸，复下量一寸，当脊上合三处，一灸三十壮，灸百壮以上。</p>
<p>　　一切痢皆断，亦治湿 冷，脊上当胯点处不灸。</p>
<p>　　又灸脐中稍稍二三百壮。</p>
<p>　　又灸关元三百壮，十日灸，并治冷痢腹痛，在脐下三寸。</p>
<p>　　赤白下痢灸穷骨，以灸数多为佳</p>
</div>
</div>
<div class="bookvmiddle">
<a href="/guwen/bookv_12749.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12751.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
