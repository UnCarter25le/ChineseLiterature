
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·果部·卷十二_古诗文网
</title>
<meta content="○甘蕉《晋宫阁名》曰：华林园，芭蕉二株。《南夷志》曰：南诏，土无食器，以芭蕉叶藉之。《广志》曰：芭蕉菹，或曰甘蕉茎，如荷芋，重皮相裹，大如盂升。叶广二尺，长一丈。子有角。子长六七寸" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15826.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>果部·卷十二</b></span>
<a href="javascript:PlayBookv(15826)" style="margin-left:5px;"><img alt="" height="16" id="speakerimgBookv15826" src="/img/speaker.png" width="16"/></a>
<span id="bookvPlay15826" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○甘蕉</p>
<p>　　《晋宫阁名》曰：华林园，芭蕉二株。</p>
<p>　　《南夷志》曰：南诏，土无食器，以芭蕉叶藉之。</p>
<p>　　《广志》曰：芭蕉菹，或曰甘蕉茎，如荷芋，重皮相裹，大如盂升。叶广二尺，长一丈。子有角。子长六七寸，或三四寸。生为行列，两两共对，若相抱形。剥其上皮，色黄白，味似蒲萄，迢狞蘘饱人。其根大如芋魁，大一石，青色。其茎解散如丝，织以为葛，谓之蕉葛。虽脆而好，色黄白，不如葛色。出交趾建安。</p>
<p>　　《南州异物志》曰：甘蕉，草类，望之如树。株大者一围馀，叶长一丈，或七八尺，广尺馀、二尺许。花大，如酒杯形，色如芙蓉，著茎末。百馀子，大名为房，根似芋块，大者如车毂。实随华，每华一阖，各有六子，先后相次。子不俱生，花不俱落。此焦有三种：一种子大如拇指，长而锐，有似羊角，名羊角蕉，味最甘好，一种子大如鸡卵，有似牛乳，味微减羊角蕉；一种大如耦子，长六七寸，形正方，少甘味，最弱。其茎如芋，取以灰练之，可以纺绩。</p>
<p>　　《异物志》曰：芭蕉，叶大如筵席，其茎如芋，取镬煮之为丝，可纺绩，女工以为絺绤，匠不趾葛也。其内心如蒜鹄头生，大如合柈蚌。因为实房，一房有数十枚。其实皮赤如火，剖掷晷黑。剥其皮，食其肉，如蜜甚美。食之四五枚可饱，而馀滋味犹在齿牙间。一名甘蕉。</p>
<p>　　顾徽《广州记》曰：甘蕉，与吴花实根叶不异，真是南土暖，不经霜冻，四时花叶展，其熟、其未熟时，亦苦涩也。</p>
<p>　　《南方草木状》曰：蕉树子，房相连累，甜美，亦可蜜藏。</p>
<p>　　《游名山志》曰：赤岩山水石之间，惟有甘蕉林，高者十丈。</p>
<p>　　卞敬宗《甘蕉赞》曰：扶疏似树，质则非木。</p>
<p>　　○扶留</p>
<p>　　《吴录·地理志》曰：始兴有扶留藤，缘木而生，味辛，可以食槟榔。</p>
<p>　　《蜀记》曰：扶留木，根大如箸，视之似柳根。又有蛤，明迮贲，生死晷，取烧为灰，曰牡厉粉。先以槟榔着口中，又扶留长寸，古贲灰少许，同嚼之，除胸中恶气。</p>
<p>　　《异物志》曰：古贲灰，牡厉灰也。与扶留、槟榔，三物合食而后善也。扶留藤，似木防已，扶留、槟榔，所生相去远，为物甚异而相成，俗曰："槟榔、扶留，可以忘忧。"</p>
<p>　　《交州记》曰：扶留有三种：一名获扶留，其根香美；一名南扶留，叶青味辛；一名扶留藤，味亦辛。</p>
<p>　　《广志》曰：扶留藤，缘树生，其花实即蒟也，可为酱。</p>
<p>　　左思《吴都赋》曰：石帆水松，东风扶留。</p>
<p>　　○芋</p>
<p>　　《说文》曰：齐人谓芋为莒。</p>
<p>　　《孝经援神契》曰：仲冬，昴星中，收莒芋。(宋均注曰：莒亦芋。)</p>
<p>　　《广雅》曰：藉如，水芋也，亦曰乌芋。</p>
<p>　　《汉书》曰：汝南郡有鸿隙大陂，翟方进为丞相，秦破之。郡中追怨，童谣曰："坏陂谁？翟子威。饭我豆食羹芋魁。"</p>
<p>　　《汉书》曰：秦破赵，迁卓氏，曰："吾闻岷山之沃野下有蹲鸱，至死不饥。乃求远迁，致之临邛，至僮百人。</p>
<p>　　崔鸿《十六国春秋·蜀录》曰：李雄克成都，众甚饥馁，乃将民就穀于郪，掘野芋而食之。</p>
<p>　　《南史·孝义传》曰：鲜于文宗，渔阳人，年七岁丧父。父以种芋时亡，至明年芋时，对芋呜咽，如此终身。</p>
<p>　　《氾胜之书》曰：区种芋法：区收三石。</p>
<p>　　《汝南先贤传》曰：袁安，字召公，除阴平长。时年饥荒，贸苍菜食租入不毕，安听使输芋，曰："百姓饥困，长何得食穀？"先自引芋，吏皆从之。</p>
<p>　　《汝南先贤传》曰：薛包归先人蒙侧种稻芋，稻以祭祠，芋以充饥。耽道说礼，玄虚无为。</p>
<p>　　《列仙传》曰：酒客为梁丞，使民益种芋，三年当大饿，卒如其言，梁民不死。</p>
<p>　　《风土记》曰：博土芋，蔓生，根如鸡鸭卵。</p>
<p>　　《华阳国志》曰：何随，字季业，蜀郫人。母亡归送，吏饥，辄取道侧民芋，随以帛系其处，使足所取直。民相语曰："闻何安汉清，民取粮，令为之偿。"</p>
<p>　　《博物志》曰：野芋，食之煞人。家芋，种之三年不收，后旅生，亦不可食。</p>
<p>　　《广志》曰：凡十四芋：有君芋，大如魁；有车毂芋，有旁巨芋，有边芋。此四芋，魁大如瓶，少子，叶如伞盖，缃色，紫茎，长丈馀，易熟，长味，芋之最善者也，茎可作羹臛。有蔓芋，缘支生，大者二三升。有鸡子芋，色黄。有百果芋，亩收百斛。有卑芋，七月熟。有九面芋，大不美。有蒙控芋，有青芋，有曹芋，子皆不可食，茎可为菹。又有百子芋，出叶榆县。有魁芋，无旁子，生永昌。</p>
<p>　　《本草经》曰：芋，土芝，八月彩。</p>
<p>　　左思《蜀都赋》曰：瓜畴芋区。</p>
<p>　　○菱</p>
<p>　　《尔雅》曰：菱，蕨〈木麋〉。(郭璞症曰：今死晷芰也。)</p>
<p>　　《尚书大传》曰：钜野菱。(钜野，大野也，鲁薮，今蜀山阳也。)</p>
<p>　　《周书》曰：冬食菱藕。</p>
<p>　　《周礼·天官下》笾人职曰：加笾之实，菱。</p>
<p>　　《国语》曰：屈到嗜芰，有疾，召其宗老而属之，(屈到，楚卿；宗老，家臣，)曰："祭我必以芰！"及祥，宗老将荐芰，屈建命去之，(建，屈到之子子木，)曰："夫子不以私欲干国之典也。"</p>
<p>　　《汉书·循吏传》曰：龚遂为渤海太守，劝民秋冬益畜果实菱芡。</p>
<p>　　谢承《后汉书》曰：袁闳父贺为彭城相，亡，闳到郡迎丧，饥食菱芡，渴饮行潦。</p>
<p>　　《梁书》曰：鱼弘为湘东王镇西司马，述职西上，道中乏食，缘路彩菱，作菱饭，给所部。弘度之所，后人觅一菱不得。又於穷洲之上，捕得猕猴数百，为脯，以供酒食。</p>
<p>　　《淮南子》曰：楚灵王作章华之台，弃疾承民之怨而立公子比，百姓避而去之，乃食菱饮水，枕块而死。</p>
<p>　　《吕氏春秋》曰：厉叔事莒闵公，自以为不知，而去居于海上，夏日则食菱芡，冬日则餐橡栗。</p>
<p>　　杜恕《笃论》曰：夫萍之浮，与菱之浮相似也，菱植根，萍随波。是以尧、舜叹巧言之乱德，仲尼恶紫之夺朱。</p>
<p>　　《风俗通》曰：殿堂像东井形，刻作荷菱水物，所以厌火也。</p>
<p>　　《罗浮山记》曰：绥宁县玄龟渊中出菱，甚为甘旨。</p>
<p>　　《广志》曰：钜野阁菱，大於常菱。淮汉以南，凶年以芰为蔬。</p>
<p>　　范汪《祠祭》曰：孟秋之祭菱芡。</p>
<p>　　《楚辞》曰：制芰荷以为衣兮，集芙蓉以为裳。</p>
<p>　　左思《蜀都赋》曰：其沃瀛则有绿菱红莲。</p>
<p>　　潘岳《西征赋》曰：凫跃鸿渐，唼喋菱芡。</p>
<p>　　郭璞《江赋》曰：忽忘夕而宵归，咏彩菱以叩舷。</p>
<p>　　曹植《九愁》曰：彩菱华而结辞。</p>
<p>　　孙楚《论屈建文》曰：加笾之品，菱芰存焉。楚多陂塘，菱芰所生。父自嗜之而抑案。宰祝既毁就养无方之礼，又失奉死如生之义，夺乎素欲，建何忍焉！</p>
<p>　　○芡</p>
<p>　　《周礼·天官下』吨人》职曰：加笾之实，芡。</p>
<p>　　《汉书》曰：龚遂为渤海太守，劝民冬益畜果实菱芡。</p>
<p>　　《淮南子》曰：狸头愈鼠，鸡头已瘘。(音漏。鼠啮人创，狸愈之。瘘，颈肿疾。鸡头，死晷草，幽州谓之雁头，亦愈瘘。)</p>
<p>　　崔豹《古今注》曰：芡，鸡头也，一名雁头，一名芰。叶似荷而大，叶上蹙衄如沸。实有芒刺，其里如珠，可以疗饥止渴。</p>
<p>　　《方言》曰：{艹役}，芡，鸡头也。北燕谓之{艹役}，青徐淮泗之间谓之芡。</p>
<p>　　《说文》曰：芡，鸡头也。</p>
<p>　　《广雅》曰：南楚江湖之间谓之鸡头，或谓之雁头。</p>
<p>　　《本草经》曰：鸡头，一名雁实，生雷泽。</p>
<p>　　刘騊駼《玄根赋》曰：芳林臻臻，朱竹离离。菱芡吐荣，若摅锦而布绣。</p>
<p>　　○莲</p>
<p>　　《尔雅》曰：荷，芙蕖，其实莲，(莲谓房也，)其中的(莲中子也，)的中薏。(中心苦者也。)</p>
<p>　　《毛诗曰·陈·宛丘·泽陂》曰：彼泽之陂，有蒲与莲。有美一人，硕大且卷。</p>
<p>　　《史记》曰：龟千岁，游於莲叶之上焉。</p>
<p>　　《吴时外国志》曰：大秦国有莲藕杂果。</p>
<p>　　《宋起居注》曰：玄嘉十八年，有司奏：扬州刺史王浚解称，州治后池有两莲骈生，双房分体。又十六年，华林丞伍泳刺：双莲同幹，秀出华池。</p>
<p>　　又曰：泰始二年八月，嘉莲双葩并实，合跗同茎，生豫州鳢湖。又六年，双莲一蒂，生东宫玄圃池。</p>
<p>　　《三国典略》曰：齐王还邺，高丽、新罗并遣使朝贡。先是，徐州莲一茎两蒂，占云："异木连枝，远人入欸。"斯其应也。</p>
<p>　　《北齐书》曰：后主武平中，特进侍中崔季舒宅中池内，莲茎皆作胡人面，仍着鲜卑帽，俄而季舒见煞。</p>
<p>　　《三国典略》曰：周平齐，齐幼主、胡太后等并归於长安。初，武成殂后有谣云："千钱买果园，中有芙蓉树。破券不分明，莲子随他去。"调甚悲苦，至是应焉。</p>
<p>　　又曰：高纬所幸冯淑妃，名小怜也。</p>
<p>　　《后唐书》曰：监军张承业，本朝旧人，权贵任事，人士胁肩低首候之，惟马郁以猾稽侮狎。每宾僚宴集，承业出异方珍果陈列于前，客无敢先常者，当郁前者，食必尽。承业私戒主膳者曰："他日马监至，惟以乾莲子置前而已！"郁至，窥之，知其不可啖。异日，靴中置铁锤，出以击之。承业大笑，曰："为公易馔，勿败予案！"</p>
<p>　　夏侯孝若《芙蓉赋》曰：绿房翠叶，紫饰红敷。黄螺圆出，垂甤散须。缨以金牙，点以素珠。</p>
<p>　　孙楚《莲华赋》曰：攒聚星列，纤离相扶。皎若玄黎投幽夜，粲若邓林飞鹓雏。</p>
<p>　　《乐府歌》曰：江南可彩莲，莲叶何田田！</p>
<p>　　○藕</p>
<p>　　《尔雅》曰：荷，芙蕖，其根藕。</p>
<p>　　《吴时外国志》曰：大秦国有莲藕杂果。</p>
<p>　　《齐书》曰：永明中，巴东王子响杀行事刘夤等。武帝闻之，谓群臣曰："子响遂反。"戴僧静大言曰："诸王应自反，岂惟巴东！"武帝问其故，咎曰：天王无罪，而一时被囚！一挺藕，一杯浆，皆谘签师；签师不在，则竟日忍渴。"</p>
<p>　　《唐史》曰：苏州进藕，其最上者名伤藕。或云荷名，或云叶甘为虫所伤，或云故伤其叶，以长其根。近多重台荷盖，莲实中又生花，亦甚异也。</p>
<p>　　司马相如《子虚赋》曰：咀嚼菱藕。</p>
<p>　　夏侯湛《芙蓉赋》曰：咀菱藕於玄泉。</p>
<p>　　谢朓诗曰：秋藕折轻丝。</p>
</div>
</div>
<div class="bookvmiddle">
<a href="/guwen/bookv_15825.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15827.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
