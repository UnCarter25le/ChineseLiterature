
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·兽部·卷二十一_古诗文网
</title>
<meta content="○狼《尔雅》曰：狼，牡獾(音欢。)牝狼。其子，獥。(吉尧切。)绝有力，迅。《说文》曰：狼，似犬，锐头而白颊。《诗》曰：狼跋其胡，载疐(音致。)其尾。(疐，跲也。)又曰：子之昌兮，遭" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15760.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>兽部·卷二十一</b></span>
<a href="javascript:PlayBookv(15760)" style="margin-left:5px;"><img alt="" height="16" id="speakerimgBookv15760" src="/img/speaker.png" width="16"/></a>
<span id="bookvPlay15760" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○狼</p>
<p>　　《尔雅》曰：狼，牡獾(音欢。)牝狼。其子，獥。(吉尧切。)绝有力，迅。</p>
<p>　　《说文》曰：狼，似犬，锐头而白颊。</p>
<p>　　《诗》曰：狼跋其胡，载疐(音致。)其尾。(疐，跲也。)</p>
<p>　　又曰：子之昌兮，遭我猱之阳兮，并驱从两狼兮。</p>
<p>　　《周礼·天官·兽人》曰：冬献狼。</p>
<p>　　《礼》曰：狼臅(音触。)膏。</p>
<p>　　又曰：君之车，厥右虎裘，厥左狼裘。</p>
<p>　　《左传》曰：伯石始生，子容之母走谒诸姑(子容母，叔向嫂，伯华撇蘙。姑，叔向母也。)曰："长叔姒生男。"(兄弟之妻相谓姒也。)姑视之，及堂，闻其声而还，曰："是豺狼之声也。狼子野心，非是莫丧羊舌氏矣。"遂弗视。</p>
<p>　　《史记·大宛传》曰：乌孙王昆莫，初生，弃於野，狼往乳之。</p>
<p>　　《汉书》曰：江都王建，宫人有过者，或放狼令啮杀之，建观而大笑为乐。</p>
<p>　　又曰：高祖使太子将兵，四皓曰："今使太子将兵，尾羊剿闱也。"</p>
<p>　　《宋书》曰：王仲德初遇符氏之败，兄睿同起义兵，与慕容垂战。败，仲德被重创走，与家属相失。路经大泽，困未能去。卧林中，有一小儿，青衣，年可七八岁，骑牛行，见仲德，惊曰："已食未？"仲德言饥，小儿去，须臾复来，得饭与之。食毕欲行，而暴雨，莫知津迳。有一白狼至前，仰天而号。号讫，衔仲德衣，因渡水，仲德随后得济，与睿相见。</p>
<p>　　《后魏书》曰：匈乓罭于生女，姿容甚美，国人皆以为神。单于曰："吾有此女，安可配人？将以与天。"乃於国无人之地筑高台，置二女其上，曰："请天自迎之。"经三年，其母欲迎之，单于曰："不可。未彻之间。"复经一年，乃有一老狼昼夜守台下，为穴，经时不去。其小女曰："吾父处我于此，欲与天，而今狼来，或是神物。"遂乃就之。其姊大惊曰："杆是畜生，无乃辱父母也。"妹不从，下为狼妻而产子，后遂滋繁成国。故其民好引声长歌，又似狼嗥。</p>
<p>　　又曰：初，道窝败窟咄难，遣穆崇还察人心。崇单马与从者微服入其营，会道武，为舂妾所识，贼皆惊起。崇求从者不得，因匿坑中，徐乃窃马奔走於大泽。有白狼向崇号，崇觉寤，驰马随狼去，遂免难。道武异之，命崇立祠，子孙世奉焉。</p>
<p>　　《后周书·四夷传》曰：突厥之先，匈奴植叼种也，为邻国所破。其族有一小儿弃草泽中，有牝狼以肉饲之。及长，与狼交合，遂有孕焉。彼王闻此儿尚在，重遣时之。使者见狼在侧，并欲杀狼，狼遂逃于高昌国之北山。山有洞穴，穴内有平壤茂草，周回数百里，四面俱山，狼匿其中，遂生十男。其后各为一姓，阿史那即其一也。</p>
<p>　　又曰：突厥旗纛之上施金狼头，侍卫之士皆谓附离，夏言亦狼也。盖本狼生，志不忘本耳。</p>
<p>　　《唐书》曰：薛延陀部落，常有一客乞食於主人者，主人引与入帐，命妻具馔。其妻顾视客，乃狼头人也。主人不知觉。妻告邻人共视之，狼头人已食主人而去。相与逐之，至郁督军，出见二人，追者告其故，二人曰："我是也。我即神人，薛延陀当灭，我来取之。"址者惧而返走。</p>
<p>　　又曰：高宗时，有孝子，年十二丧父母，以孝闻。昼夜负土为坟。又葬曾祖父母，经二十载，其功始毕。有白狼号鸣於墓侧。诏旌表其门。</p>
<p>　　《帝王世纪》曰：有神牵白狼衔钩入殷。</p>
<p>　　《国语》曰：周穆王将征犬戎，祭。公谋父谏，不听。遂征之，得四白狼、四白鹿以归。自是荒服者不至。</p>
<p>　　《述异记》曰：周幽王时，牛化为虎，羊化为狼。洛南有避狼城，云幽王时群臣为狼食人，故筑城避之。今洛中有狼村，是其处也。</p>
<p>　　《穆天子传》曰：舂山百兽所聚，爰有狼豺野马。</p>
<p>　　《山海经》曰：孟山其兽，多白狼白虎。</p>
<p>　　又《图赞》曰：矫矫白狼，有道则游。应符变质，乃衔灵钩。</p>
<p>　　《淮南毕万术》曰：取狼皮以当空户，则羊畏不敢出矣。</p>
<p>　　《毛诗草木虫鱼疏》曰：狼能为小儿啼声以诱人，去数十步止。其猛健者人不能制，虽善用兵者，其不能克也。其膏可以煎和，其皮可以为裘。</p>
<p>　　○狐</p>
<p>　　《说文》曰：狐，妖什蘙，鬼所乘也。有三德：其色中和，小前阁后，死则首丘。</p>
<p>　　《礼·檀弓》曰：君子曰：乐乐其所自生，礼不忘蒲熬。古之人有言曰：狐死正丘首，仁也。</p>
<p>　　《易·解卦》曰：九二，田获三狐，得黄矢，贞吉。</p>
<p>　　又曰：未济，亨。小狐汔济，濡其尾。</p>
<p>　　《诗·国风》曰：南山崔崔，雄狐绥绥。</p>
<p>　　又曰：有狐绥绥，在彼淇梁。</p>
<p>　　又曰：莫赤匪狐，莫黑匪乌。</p>
<p>　　《汉书》曰：陈胜、吴广于所次旁丛祠(张晏曰：次，人所止处。丛祠，鬼所凭。)夜篝(音构。)火，狐鸣呼曰："阁楚兴，陈胜王。"咒皆夜惊恐。旦日，卒中往往指目胜、广。</p>
<p>　　《晋书》曰：王浚据幽州，有衡燋府门跃入厅事。后浚果败。</p>
<p>　　又曰：凉武昭王皓子歆，为凉州牧。时有狐上南门，主簿汜称曰："谚曰：野兽入家，主人将去。狐上南门，又狐者胡也，天意若曰：有胡人居於此城，南面而君也。"后竟为沮渠蒙逊所灭。</p>
<p>　　王隐《晋书》曰：刘世则女病媚积年，韩友令作布囊，张着窗间，乃闭户驱逐。须臾，囊大胀，急缚口，悬树间视之，惟有二三斤狐毛。遂差。</p>
<p>　　又曰：淳于智，济北人。夏侯藻母础，因五鼓中出诣智卜，有一狐当门向之嗥唳。藻愁愕，遂驰诣智。智曰："祸甚急，君速归，在狐嗥唤处抚心啼坐勿休，然后其祸仅可免也。"藻如之，母亦扶病而出。家人既集，堂屋五间拉然暴崩。</p>
<p>　　《唐书》曰：歌舒翰，素与禄山、思明不协，上每和解。禄山谓翰曰："我父是胡，母是突厥；公母是突厥，父是胡。与公族类颇同，何得不相亲乎？"翰应之曰："古人云：野狐向窟嗥不祥，以其忘本也。敢不尽心焉？"禄山甚怒，以为讥其胡也。</p>
<p>　　《庄子》曰：夫丰狐文豹，是何罪之有哉？其皮为之灾也。</p>
<p>　　《管子》曰：代出狐白之皮。狐应阴阳之变，六月而一见。公贵买之，代人忘其难得，喜其贵价，必相率而求之取此物者。因令齐载金钱，之代谷，求狐白皮。代王闻之，果去其农，处山林求狐，二十四月不得一狐。离支闻而伐之，王即将其士卒服於齐。</p>
<p>　　《慎子》曰：廊庙之材，非一木掷軎；狐白之裘，非一狐之皮。</p>
<p>　　《范子》曰：狐皮出天外。</p>
<p>　　《穆天子传》曰：天子猎於渗泽，得白狐玄貉，祭於河宗。</p>
<p>　　《山海经》曰：青丘之国，有狐而九尾。(郭璞症曰：世平则出，为瑞也。)</p>
<p>　　又曰：武都之山，有黑水焉，其上有玄狐蓬尾。(蓬蓬其尾也。《说苑》曰：蓬狐文豹。)</p>
<p>　　《竹书纪年》曰：宣王时，鸟化为狐。夏伯杼子东征，获衡橦尾。</p>
<p>　　《玄中记》曰：五十岁之狐为淫妇，百岁狐为美女。又为巫神。</p>
<p>　　《礼斗威仪》曰：君乘火王，政平，南海输以文狐。</p>
<p>　　《春秋潜潭巴》曰：白狐至国，民利。不至，下骄恣。</p>
<p>　　《韩诗外传》曰：狐，水神也。</p>
<p>　　《春秋后语》曰：楚宣王以昭奚恤为相，诸侯畏之。王问群臣曰："吾闻北方畏昭奚恤，亦诚何如？"江乙对曰："虎求百兽而食之。得狐，狐曰：'子无啖我，天帝令我长百兽，子若食我，是逆天帝之命。子以我为不信，我为子先行，随我后，观百兽见我能无走乎？'虎以为然，随狐而行，百兽见之皆走。虎不知兽之畏己，反以为畏狐也。今王地方五千里，带甲百万，而任之於昭奚恤。然北方非畏奚恤，其实畏王之甲兵。"故人臣见畏者，君威也，君不用，则威亡矣。</p>
<p>　　赵晔《吴越春秋》曰：禹年三十未娶。行途山，恐时暮失嗣，曰："吾之娶也，必有应矣。"已，乃有白衡橦尾而造於禹，禹曰："白者，吾服也；九尾者，王证也。"於是途山人歌曰："绥绥白狐，九尾庞庞；成于家室，我都彼昌。"禹乃娶途山女。</p>
<p>　　《淮南子》曰：夫狐之搏雉也，必卑体弭毛以待其来也，雉见而信之，故可得而禽也。</p>
<p>　　《淮南万毕术》曰：犀角置狐穴中，狐不归。</p>
<p>　　《抱朴子》曰：《玉策记》曰："狐及狸、狼皆寿八百岁，满三百岁暂变为人形。"</p>
<p>　　《西京杂记》曰：广川王去疾聚其无赖少年，游猎无度，国内冢墓尽发之。常发栾书冢，无馀物，有一白狐，见人惊走。左右戟之不得，伤左足。於是王梦一丈夫，发眉尽白，来谓王曰："何故伤我左足？"以杖叩王左脚。王乃患脚，至死不差。</p>
<p>　　《白虎通》曰：狐死首丘，不忘本也。德至鸟兽，则九尾狐见。九者，子孙繁息也；於尾者，后当盛也。</p>
<p>　　崔豹《古今注》曰：章帝玄和二年，白衡橦尾，见信都。</p>
<p>　　《魏略》曰：文帝受禅，九尾狐见於谯都。</p>
<p>　　《名山记》曰：狐者，先古之淫妇也，其名曰紫，紫化而为妇，故其名自称阿紫。</p>
<p>　　伏滔《北征记》曰：皇天坞北古特陶穴，晋时有人逐狐入穴，行十馀里，得书二千卷。</p>
<p>　　又曰：河冰厚数尺，冰始合，车马未过，须狐先行。此物善听听水，无声乃过。</p>
<p>　　郦善长《水经注》曰：狐性多疑，故俗有狐疑之说。</p>
<p>　　《管辂传》曰：夜有一小物如兽，手持火，以口吹之。书生举刀斫断腰，视之，狐也。</p>
<p>　　郭璞《九尾狐赞》曰：青丘奇兽，九尾之狐。有道祥见，出则衔书。作瑞於周，以标灵符。</p>
<p>　　刘敬叔《异苑》曰：有胡道洽者，自云广陵人，好音乐医术之事。体有臊气，恒以名香自防，惟忌猛犬。自审死日，诫弟子曰："气绝使殡，勿令狗见我尸也。"死於山阳，敛毕，觉棺空，即开看，不见尸体。时人咸谓狐也。</p>
<p>　　《搜神记》曰：酒泉郡，每太守到官，无几辄卒死。后渤海陈斐使此郡。斐行卜，卜者曰："远诸侯，放伯永。能解此，则无忧。"斐既到官，侍有张医、有王侯，卒有史侯，斐恒远之。夜半，有上斐被者，斐便以被冒取之。物跳踉訇訇作声，乃言曰："我无恶意，当深报府君。"府君曰："汝为何魅？曰："我本百年狐，今为魅，垂当神。听一放我，我字伯永，府君有急难呼我。"斐乃喜，便放之。忽然有赤光如电。后每事先以语。斐於酒泉境界，无毫发之奸，咸曰："圣君"。月馀，主簿李音私通斐侍婢。既而惊惧，遽为伯永所白，遂与诸仆谋杀斐。伺旁无人，便伏入欲格杀之。斐即呼伯永，有如曳匹绛，诸仆伏地失魂。乃以次缚取，皆伏，即杀音等。伯永乃辞谢斐曰："未及白奸，乃为府君所召，犹用惭。"</p>
<p>　　又曰：燕昭王墓有老狐化男子，诣张华讲说。华怪之，谓雷孔章曰："今有男子，少美高论。"孔章曰："当是老精。闻燕昭王墓有华表柱，向千年，可取照之，当见。"如言，化为狐。</p>
<p>　　又曰：吴中有一书生，皓首，称胡博士，教授诸生，忽复不见。九月初九日，士人相与登山游观，闻讲书声，命仆寻之。见空冢群狐罗列，见人即走。老狐独不去，是皓首书生。</p>
<p>　　《续搜神记》曰：襄阳习凿齿为荆州主簿，从桓武帝出猎。时大雪，於江陵城西见草上雪气出，伺观，见一黄物，射之，应箭死。往取，乃一老雄狐，脚上带绛绫香囊。</p>
<p>　　又曰：吴郡顾旃，猎至一岗，忽闻人语声云："嗤咄！今年衰。"乃与众寻觅。岗顶有一阱，是古时冢。见一老狐蹲冢中，前有一卷簿书，老狐对书屈指，有所计校。放犬咋杀之，取视，口中无复齿，头毛皆白。簿书悉是奸爱人女名，已经奸者，朱钩头。所疏名有百数，旃女正在簿次。</p>
<p>　　《金楼子》曰：狐白之裘，天子被之而在庙堂。为狐计者，不若走於平泽。</p>
<p>　　○貉</p>
<p>　　《说文》曰：貉，似狐，善睡。</p>
<p>　　《周礼·考工记》曰：貉逾汶则死，土气然也。</p>
<p>　　《尔雅》曰：貉子狟。</p>
<p>　　《穆天子传》曰：天子猎於渗泽，得玄貉，以祭河宗。</p>
<p>　　《后秦记》曰：姚襄遣参军薛瓒使桓温。温以胡戏瓒，瓒曰："在北曰狐，在南曰貉，何所问也？"</p>
</div>
</div>
<div class="bookvmiddle">
<a href="/guwen/bookv_15759.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15761.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
