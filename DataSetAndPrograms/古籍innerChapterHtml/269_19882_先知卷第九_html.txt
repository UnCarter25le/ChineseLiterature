
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
扬子法言·先知卷第九_古诗文网
</title>
<meta content="“先知其几于神乎？敢问先知。”曰：“不知。知其道者其如视，忽、眇、绵作昞。”先甲一日易，后甲一日难。或问：“何以治国？”曰，“立政。”曰：“何以立政？”曰：“政之本，身也，身立则政" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19882.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>先知卷第九</b></span>
<a href="javascript:PlayBookv(19882)" style="margin-left:5px;"><img alt="" height="16" id="speakerimgBookv19882" src="/img/speaker.png" width="16"/></a>
<span id="bookvPlay19882" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%89%ac%e9%9b%84">扬雄</a></p>
<div class="contson">
<p>　　“先知其几于神乎？敢问先知。”曰：“不知。知其道者其如视，忽、眇、绵作昞。”先甲一日易，后甲一日难。</p>
<p>　　或问：“何以治国？”曰，“立政。”曰：“何以立政？”曰：“政之本，身也，身立则政立矣。”或问：“为政有几？”曰：“思斁。”或问“思斁”？曰：“昔在周公，征于东方，四国是王。召伯述职，蔽芾甘棠，其思矣。夫齐桓欲径陈，陈不果内，执袁涛涂，其斁矣夫。於戏，从政者审其思斁而已矣。”或问：“何思？何斁？”曰：“老人老，孤人孤，病者养，死者葬，男子亩，妇人桑之谓思。若汙人老，屈人孤，病者独，死者逋，田亩荒，杼轴空之谓斁。”为政日新。或人：“敢问日新。”曰：“使之利其仁，乐其义，厉之以名，引之以美，使之陶陶然之谓日新。”或问“民所勤”。曰：“民有三勤。”曰：“何哉所谓三勤？”曰：“政善而吏恶，一勤也；吏善而政恶，二勤也；政、吏骈恶，三勤也。禽兽食人之食，土木衣人之帛。谷人不足于昼，丝人不足于夜之谓恶政。”圣人，文质者也。车服以彰之，藻色以明之，声音以扬之，诗书以光之。笾豆不陈，玉帛不分，琴瑟不铿，钟鼓不抎，则吾无以见圣人矣。</p>
<p>　　或曰：“以往圣人之法治将来，譬犹胶柱而调瑟，有诸？”曰，“有之。”曰：“圣君少而庸君多，如独守仲尼之道，是漆也。”曰：“圣人之法，未尝不关盛衰焉。昔者，尧有天下，举大纲，命舜、禹；夏、殷、周属其子，不胶者卓矣！唐、虞象刑惟明，夏后肉辟三千，不胶者卓矣！尧亲九族，协和万国。汤武桓桓，征伐四克。由是言之，不胶者卓矣。礼乐征伐，自天子所出。春秋之时，齐晋实予，不胶者卓矣！”或曰：“人君不可不学《律》、《令》。”曰：“君子为国，张其纲纪，谨其教化。导之以仁，则下不相贼；莅之以廉，则下不相盗；临之以正，则下不相诈；修之以礼义，则下多德让。此君子所当学也。如有犯法，则司狱在。”或苦乱。曰：“纲纪。”曰：“恶在于纲纪？”曰：“大作纲，小作纪，如纲不纲，纪不纪，虽有罗网，恶得一目而正诸？”或曰：“齐得夷吾而霸，仲尼曰小器。请问大器。”曰：“大器其犹规矩准绳乎？先自治而后治人之谓大器。”或曰：“正国何先？”曰：“躬工人绩。”或曰：“为政先杀后教。”曰：“於乎，天先秋而后春乎？将先春而后秋乎？”吾见玄驹之步，雉之晨雊也，化其可以已矣哉。</p>
<p>　　民可使觌德，不可使觌刑。觌德则纯，觌刑则乱。</p>
<p>　　象龙之致雨也，难矣哉。曰：“龙乎！龙乎！”或问“政核”。曰：“真伪，真伪则政核。如真不真，伪不伪，则政不核。”鼓舞万物者，雷风乎！鼓舞万民者，号令乎！雷不一，风不再。</p>
<p>　　圣人乐陶成天下之化，使人有士君子之器者也。故不遁于世，不离于群。遁离者，是圣人乎？雌之不才，其卵毈矣；君之不才，其民野矣。</p>
<p>　　或问曰：“载使子草律。”曰：“吾不如弘恭。”“草奏。”曰：“吾不如陈汤。”曰：“何为？”曰：“必也律不犯，奏不剡。”甄陶天下者，其在和乎？刚则甈，柔则坏。</p>
<p>　　龙之潜亢，不获中矣。是以过中则惕，不及中则跃，其近于中乎！圣人之道，譬犹日之中矣！不及则未，过则昃。</p>
<p>　　什一，天下之中正也。多则桀，寡则貊。</p>
<p>　　井田之田，田也。肉刑之刑，刑也。田也者，与众田之。刑也者，与众弃之。</p>
<p>　　法无限，则庶人田侯田，处侯宅，食侯食，服侯服，人亦多不足矣。</p>
<p>　　为国不迪其法，而望其效，譬诸算乎？</p>
</div>
</div>
<div class="bookvmiddle">
<a href="/guwen/bookv_19881.aspx">上一章</a>
<a href="/guwen/book_269.aspx" style="border:0px;line-height:27px; height:27px;">目录</a>
<a href="/guwen/bookv_19883.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
