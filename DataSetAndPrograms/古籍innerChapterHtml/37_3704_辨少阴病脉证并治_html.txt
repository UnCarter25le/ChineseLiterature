
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
伤寒论·辨少阴病脉证并治_古诗文网
</title>
<meta content="少阴之为病，脉微细，但欲寐也。少阴病，欲吐不吐，心烦，但欲寐，五六日，自利而渴者，属少阴也，虚故引水自救。若小便色白者，少阴病形悉具。小便白者，以下焦虚有寒，不能制水，故令色白也。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_3704.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left2331" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>辨少阴病脉证并治</b></span>
<a href="javascript:PlayBookv(3704)" style="margin-left:5px;"><img alt="" height="16" id="speakerimgBookv3704" src="/img/speaker.png" width="16"/></a>
<a href="javascript:ShowYizhu(2331)" id="leftbtn2331" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay3704" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e4%bb%b2%e6%99%af">张仲景</a></p>
<div class="contson">
<p>　　少阴之为病，脉微细，但欲寐也。</p>
<p>　　少阴病，欲吐不吐，心烦，但欲寐，五六日，自利而渴者，属少阴也，虚故引水自救。若小便色白者，少阴病形悉具。小便白者，以下焦虚有寒，不能制水，故令色白也。</p>
<p>　　病人脉阴阳俱紧，反汗出者，亡阳也，此属少阴，法当咽痛，而复吐利。</p>
<p>　　少阴病，咳而下利谵语者，被火气劫故也，小便必难，以强责少阴汗也。</p>
<p>　　少阴病，脉细沉数，病为在里，不可发汗。</p>
<p>　　少阴病，脉微，不可发汗，亡阳故也。阳已虚，尺脉弱涩者，复不可下之。</p>
<p>　　少阴病脉紧，至七八日，自下利，脉暴微，手足反温，脉紧反去者，为欲解也。虽烦下利，必自愈。</p>
<p>　　少阴病，下利，若利自止，恶寒而蜷卧，手足温者，可治。</p>
<p>　　少阴病，恶寒而蜷，时自烦，欲去衣被者可治。</p>
<p>　　少阴中风，脉阳微阴浮者，为欲愈。</p>
<p>　　少阴病欲解时，从子至寅上。</p>
<p>　　少阴病，吐利，手足不逆冷，反发热者，不死。脉不至者，灸少阴七壮。</p>
<p>　　少阴病，八九日，一身手足尽热者，以热在膀胱，必便血也。</p>
<p>　　少阴病，但厥无汗，而强发之，必动其血，未知从何道出，或从口鼻，或从目出，是名下厥上竭，为难治。</p>
<p>　　少阴病，恶寒身蜷而利，手足逆冷者，不治。</p>
<p>　　少阴病，吐利，躁烦，四逆者死。</p>
<p>　　少阴病，下利止而头眩，时时自冒者死。</p>
<p>　　少阴病，四逆恶寒而身蜷，脉不至，不烦而躁者，死。</p>
<p>　　少阴病，六七日，息高者，死。</p>
<p>　　少阴病，脉微细沉，但欲卧，汗出不烦，自欲吐，至五六日，自利，复烦躁，不得卧寐者，死。</p>
<p>　　少阴病，始得之，反发热，脉沉者，麻黄附子细辛汤主之。</p>
<p>　　麻黄附子细辛汤方</p>
<p>　　麻黄二两（去节，甘热） 细辛二两（辛热）附子一枚（炮，去皮，破八片，辛热）</p>
<p>　　右三味，以水一斗，先煮麻黄，减二升，去上沫，内药，煮取三升，去滓，温服一升，日三服。</p>
<p>　　少阴病，得之二三日，麻黄附子甘草汤，发微汗。以二三日无证，故微发汗也。</p>
<p>　　麻黄附子甘草汤方</p>
<p>　　麻黄二两（去节） 甘草二两（炙） 附子一枚（炮，去皮）</p>
<p>　　右三味，以水七升，先煮麻黄一两沸，去上沫，内诸药，煮取三升，去滓，温服一升，日三服。</p>
<p>　　少阴病，得之二三日以上，心中烦，不得卧，黄连阿胶汤主之。</p>
<p>　　黄连阿肢汤方</p>
<p>　　黄连四两（苦寒） 黄芩一两（苦寒） 芍药二两（酸平） 鸡子黄二枚（甘温） 阿胶三两（甘温）</p>
<p>　　右五味，以水五升，先煮三物，取二升，去滓，内胶烊尽，小冷，内鸡子黄，搅令相得，温服七合，日三服。</p>
<p>　　少阴病，得之一二日，口中和，其背恶寒者，当灸之，附子汤主之。</p>
<p>　　附子汤方</p>
<p>　　附子二枚（破八片，去皮，辛热） 茯苓三两（甘平） 人参二两（甘温） 白术四两（甘温）芍药三两（酸平）</p>
<p>　　右五味，以水八升，煮取三升，去滓，温服一升，日三服。</p>
<p>　　少阴病，身体痛，手足寒，骨节痛，脉沉者，附子汤主之。</p>
<p>　　少阴病，下利便脓血者，桃花汤主之。</p>
<p>　　桃花汤方</p>
<p>　　赤石脂一斤（一半全用，一半筛末，甘温） 干姜一两（辛热） 粳米一斤（甘平）</p>
<p>　　右三味，以水七升，煮米令熟，去滓，温服七合，内赤石脂末，方寸匕，日三服。若一服愈，余勿服。</p>
<p>　　少阴病，二三日至四五日，腹痛，小便不利，下利不止便脓血者，桃花汤主之。</p>
<p>　　少阴病，下痢便脓血者，可刺。</p>
<p>　　少阴病，吐利，手足厥冷，烦躁欲死者，吴茱萸汤主之。</p>
<p>　　少阴病，下痢，咽痛，胸满心烦者，猪肤汤主之。</p>
<p>　　猪肤汤方</p>
<p>　　猪肤一斤（甘寒）</p>
<p>　　右一味，以水一斗，煮取五升，去滓，加白蜜一升，白粉五合，熬香，和相得，温分六服。</p>
<p>　　少阴病，二三日咽痛者，可与甘草汤；不差者，与桔梗汤。</p>
<p>　　甘草汤方</p>
<p>　　甘草二两</p>
<p>　　右一味，以水三升，煮取一升半，去滓，温服七合，日二服。</p>
<p>　　桔梗汤方：</p>
<p>　　桔梗一两（辛甘，微温） 甘草二两（甘平）</p>
<p>　　右二味，以水三升，煮取一升，去滓，分温再服。</p>
<p>　　少阴病，咽中伤生疮，不能语言，声不出者，苦酒汤主之。</p>
<p>　　苦酒汤方</p>
<p>　　半夏（洗，破，如枣核大）十四枚（辛温） 鸡子一枚（去黄，内上苦酒著鸡子壳中，甘微寒）</p>
<p>　　右二味，内半夏，著苦酒中，以鸡子壳，置刀环中，安火上，令三沸，去滓，少少含咽之，不差，更作三剂。</p>
<p>　　少阴病咽中痛，半夏散及汤主之。</p>
<p>　　半夏散及汤方</p>
<p>　　半夏（洗，辛温） 桂枝（去皮，辛热） 甘草（炙，甘平）以上各等分</p>
<p>　　以上三味，各别捣筛已，合治之，白饮和，服方寸匕，日三服。若不能散服者，以水一升，煎七沸，内散两方寸匕，更煎三沸，下火令小冷，少少咽之。</p>
<p>　　少阴病，下利，白通汤主之。</p>
<p>　　自通汤方</p>
<p>　　葱白四茎（辛温） 干姜一两（辛热） 附子一枚（生用，去皮，破八片，辛热）</p>
<p>　　右三味，以水三升，煮取一升，去滓，分温再服。</p>
<p>　　少阴病，下利脉微者，与白通汤；利不止，厥逆无脉，干呕烦者，白通汤加猪胆汁汤主之。服汤，脉暴出者死，微续者生。</p>
<p>　　白通加猪胆汁方</p>
<p>　　葱白四茎 干姜一两 附子一枚（生，去皮，破八片） 人尿五合（咸寒） 猪胆汁一合（苦寒）</p>
<p>　　以上三味，以水三升，煮取一升，去滓，内胆汁、人尿，和令相得，分温再服，若无胆亦可用。</p>
<p>　　少阴病，二三日不已，至四五日，腹痛，小便不利，四肢沉重疼痛，自下利者，此为有水气，其人或咳，或小便利，或下利，或呕者，真武汤主之。</p>
<p>　　真武汤方</p>
<p>　　茯苓三两（甘平） 芍药三两（酸平） 生姜三两（切，辛温） 白术二两（甘温） 附子一枚（炮，去皮，破八片，辛热）</p>
<p>　　右五味，以水八升，煮取三升，去滓，温服七合，日三服。</p>
<p>　　后加减法：</p>
<p>　　若咳者，加五味半升，细辛、干姜各一两。</p>
<p>　　若小便利者，去茯苓。</p>
<p>　　若下利者，去芍药，加干姜二两。</p>
<p>　　若呕者，去附子，加生姜，足前成半斤。</p>
<p>　　少阴病，下利清谷，里寒外热，手足厥逆，脉微欲绝，身反不恶寒，其人面赤色，或腹痛，或干呕，或咽痛，或利止，脉不出者，通脉四逆汤主之。</p>
<p>　　通脉四逆汤方</p>
<p>　　甘草二两（炙） 附子大者一枚（生用，去皮，破八片） 干姜三两（强人可四两）</p>
<p>　　右三味，以水三升，煮取一升二合，去滓，分温再服。其脉即出者愈。</p>
<p>　　面色赤者，加葱九茎。</p>
<p>　　腹中痛者，去葱，加芍药二两。</p>
<p>　　呕者，加生姜二两。</p>
<p>　　咽痛者，去芍药，加桔梗一两。</p>
<p>　　利止脉不出者，去桔梗，加人参二两。</p>
<p>　　少阴病，四逆，其人或咳，或悸，或小便不利，或腹中痛，或泄利下重者，四逆散主之。</p>
<p>　　四逆散方</p>
<p>　　甘草（炙，甘平） 枳实（破，水渍炙干，苦寒） 柴胡（苦寒） 芍药（酸微寒）</p>
<p>　　右四味，各十分，捣筛，白饮和，服方寸匕，日三服。</p>
<p>　　咳者，加五味子、干姜各五分，并主下痢。</p>
<p>　　悸者，加桂枝五分。</p>
<p>　　小便不利者，加茯苓五分。</p>
<p>　　腹中痛者，加附子一枚，炮令坼。</p>
<p>　　泄利下重者，先以水五升，煮薤白三升，煮取三升，去滓，以散三方寸匕，内汤中，煮取一升半，分温再服。</p>
<p>　　少阴病，下利六七日，咳而呕渴，心烦，不得眠者，猪苓汤主之。</p>
<p>　　少阴病，得之二三日，口燥咽干者，急下之，宜大承气汤。</p>
<p>　　少阴病，自利清水，色纯青，心下必痛，口干燥者，急下之，宜大承气汤。</p>
<p>　　少阴病，六七日，腹胀不大便者，急下之，宜大承气汤。</p>
<p>　　少阴病，脉沉者，急温之，宜四逆汤。</p>
<p>　　少阴病，饮食入口则吐，心中温温欲吐，复不能吐，始得之，手足寒，脉弦迟者，此胸中实，不可下也，当吐之。若膈上有寒饮，干呕者，不可吐也，急温之，宜四逆汤。</p>
<p>　　少阴病，下利，脉微涩，呕而汗出，必数更衣；反少者，当温其上灸之。</p>
</div>
</div>
<div class="bookvmiddle">
<a href="/guwen/bookv_3703.aspx">上一章</a>
<a href="/guwen/book_37.aspx" style="border:0px;line-height:27px; height:27px;">目录</a>
<a href="/guwen/bookv_3705.aspx">下一章</a>
</div>
</div>
</div>
<div class="right" id="right2331" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
