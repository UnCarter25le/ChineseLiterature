
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·道部·卷十六_古诗文网
</title>
<meta content="○理所《五岳山名图》曰：性命魂神之所属，皆有理所。《神异经》曰：昆仑有铜柱，其高凌云，所谓天柱。围三千里，员曲如削，下有仙曹九府治所。又曰：昆仑三角，其一角正北干辰星，名曰阆风巅。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15525.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>道部·卷十六</b></span>
<a href="javascript:PlayBookv(15525)" style="margin-left:5px;"><img alt="" height="16" id="speakerimgBookv15525" src="/img/speaker.png" width="16"/></a>
<span id="bookvPlay15525" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○理所</p>
<p>　　《五岳山名图》曰：性命魂神之所属，皆有理所。</p>
<p>　　《神异经》曰：昆仑有铜柱，其高凌云，所谓天柱。围三千里，员曲如削，下有仙曹九府治所。</p>
<p>　　又曰：昆仑三角，其一角正北干辰星，名曰阆风巅。其一角正西，名曰玄圃台。其一角正东，名曰昆仑宫。上有玉楼十二，景云映日，朱霞九光，西王母之治所，真官仙灵之所宗。</p>
<p>　　《登真隐诀》曰：上清之境，九天之门，上皇太皇，帝君玉尊，集群神於其中，以定天下万民之罪福。</p>
<p>　　又曰：西华堂在上清，王母所居。</p>
<p>　　又曰：文德宫，张叔隐处之。</p>
<p>　　又曰：八景城在上清，玉晨道君所。</p>
<p>　　又曰：赤城，太元真人所居。</p>
<p>　　又曰：上清有杨寥殿，上皇大帝王尊集群於真内。</p>
<p>　　又曰：希琳殿在上清东海八停山上，太帝君所居。</p>
<p>　　又曰：琅玕殿在上清，金阙圣君所居也。</p>
<p>　　又曰：上清之境有丹城紫台，上皇大帝君玉尊集处。</p>
<p>　　又曰：七灵台在上清境，玉晨道君所居。</p>
<p>　　又曰：明真台在上清境东海八停，太山上帝所居。</p>
<p>　　又曰：那弗台在上清境方诸东华山上，青童君所居。</p>
<p>　　又曰：上清境有希林台，大帝道君居之。</p>
<p>　　东方朔《十州记》曰：有光碧堂，西王母所处也。</p>
<p>　　《三九素语》曰：兰台宫，亦柱玉女处之。玉房宫，黄帝之女处之。</p>
<p>　　《十洲记》曰：沧浪海岛上有积石室，多石象、八石、脑石、桂英也。</p>
<p>　　又曰：紫石宫室，九老仙都治处也。</p>
<p>　　又曰：昆仑山，一名昆陵山，一名玄圃台。上有积石圃、大冶井，西母宴会之所也。</p>
<p>　　又曰：昆仑有琼华室，西王母处之。</p>
<p>　　又曰：玄洲在北海亥地，有太玄仙都，伯真公所治也。</p>
<p>　　又曰：聚窟洲在西海中，北接昆仑，上多真仙，宫弟有辟邪天鹿之兽。洲上有大树，与枫木相似，而芳华闻数里。</p>
<p>　　又曰：神仙岛有紫石宫室，九老仙都治处，仙官数万人。</p>
<p>　　又曰：方丈在东海中，三天司命所居处，群仙皆往来其上。</p>
<p>　　《大洞真经》曰：太素三元山，有中黄太一上帝之馆。</p>
<p>　　又曰：玉晨大道君治蕊珠贝阙。</p>
<p>　　又曰：玉皇道君居青云之城，玉阶文陛。</p>
<p>　　又曰：玉容堂者，虚无真人之逸宅，亦真气之明堂。</p>
<p>　　又曰：玉容堂者，太上之明堂也，得道符籍之所在。</p>
<p>　　又曰：万华宫在小有玉真之天，小有先生之所治。</p>
<p>　　又曰：绝空之宫在玄洲之北，九真仙上帝司禁君会仙处也。</p>
<p>　　又曰：圆华宫，黄老之所处。</p>
<p>　　又曰：大霞之中，太虚元君之所处也。</p>
<p>　　又曰：秀华山，太极真人呼曰圆明丹室，五灵真君处之。</p>
<p>　　又曰：青精君登紫空之山，化玉室之内。</p>
<p>　　又曰：昆仑山有金丹流云之堂，上接璇玑之轮，下在太室之中，西王母所治，真仙之女所处也。</p>
<p>　　又曰：玉室，青精君之所处。</p>
<p>　　又曰：玉华三元君处流逸之室。</p>
<p>　　又曰：太虚有太霞之室，合九云而立宇，大虚元君之所处也。</p>
<p>　　又曰：青华之室，青童君乘玉雕之軿，御圆珠之气而入山室。</p>
<p>　　又曰：太老之室在上清，八皇老君乘广琅车而入。</p>
<p>　　又曰：流刚山上有晖景之室，西王母治所也。</p>
<p>　　《金根经》曰：青要帝君在丘玉国，黄金紫殿，青要帝君所处。</p>
<p>　　又曰：八阙，天人散香其间，阙上有金台九层，台上玉晨镇君所进居也。有金晖紫殿，后圣金阙帝君所居处也。</p>
<p>　　《上清经》曰：上清南极长生司命君，藏瑶台丹灵宫，又在兰庭云台，又登绝空之中紫碧玄台。</p>
<p>　　又曰：有紫微玄琳殿，中央黄老君居之。</p>
<p>　　又曰：协晨虚观{山陵}层之室，太上大道君闲居处也。</p>
<p>　　又曰：元始居紫云之阙，碧霞为城。</p>
<p>　　又曰：有黄房之室，一石玉容之堂，真晨道君治其中。太真科崇玄台，天师朝礼处。</p>
<p>　　又曰：有燕仙室，天师教化处也。</p>
<p>　　《南真说》曰：西王母女媚兰，字申林，治沧浪山，授书为云林天人。</p>
<p>　　又曰：北元中玄道君李庆宾女，授书为东雇灵昭文人，治方丈台弟十三朱馆中。</p>
<p>　　又曰：阆野者，阆风之府是也。昆仑上有九府，是为九宫，太极为太宫，诸仙皆是九宫之官僚耳。至於真人，乃九宫之公卿也。</p>
<p>　　又曰：大方诸宫，青君常治处也。其上人皆天真高仙，太极，公卿诸司命所处。有服日月芒法，虽己得道为真，犹故服之，霍山赤城亦为司命之府，惟太元真人南岳夫人宰缮。李仲甫在西方，韩众在南方，馀三十二司命皆当在东华。东华青童为太司命总统也。杨君亦去东轸执事，不知当在弟几耳。</p>
<p>　　又曰：句曲山，汉三茅君治其上，各乘一白鹄，集於处所，时人互有见者。山生黄金，汉灵帝时，诏敕郡县彩句曲之金，以充武库。至孙权时，又遣宿卫人彩金，常输於官。</p>
<p>　　又曰：方丈西北有阴城大山，沧浪西南有阳长大山其，山真仙之所处，是阳九百六应数之标揭也。秀华山有玉堂，乃五灵真君所处也。</p>
<p>　　又曰：金华山上有五宫，太一所处。</p>
<p>　　又曰：玄洲之上有景晖之室，西母之治所。</p>
<p>　　《神洲七转粕变经》曰：西陇濛汜之滨紫微玉堂，王母请诰灵素章之处也。</p>
<p>　　《飞龙隐诀》曰：北极真公治於北极广虚之室。大洞雌一篇曰：三元君在元虚之室。元始序曰：寒灵丹殿在上清太玄，王都道君请真文之处。又有玉宝殿，帝尊所处也。</p>
<p>　　《王君内传》曰：紫清太素琼阙，太素三元道君之所治也。</p>
<p>　　《洞玄经》曰：太极紫瑶之阙，太极玄光真君所治之处。自天地己来，人之生死簿籍在其中。</p>
<p>　　《玉清书》曰：玉户琼门，九皇上在其中。</p>
<p>　　《茅君内传》曰：玉清天中有散华台，是四斗七晨道君之所治也。</p>
<p>　　《列仙传》曰：太空琼台，太平道君处之。</p>
<p>　　《上清八景飞经》曰：玉宝台，三元君所登处也。</p>
<p>　　《三元真一经》曰：黄〈门卦〉紫户玄精之室，身中三一尊君常栖息之所。</p>
<p>　　《神祝经》曰：太上玄堂，天人所止。</p>
<p>　　《本行经》曰：有三元洞室，妙真人所处也。</p>
<p>　　《道学传》曰：茅山燕口洞，女冠钱妙真登坛处也。</p>
<p>　　《定志经》曰：天尊静处玄都元阳粕宝紫微官。</p>
<p>　　《太一洞真经》曰：有太极紫房宫，天帝宝神所处也。</p>
<p>　　《玉清经》曰：玉清宫，高真玉皇出入处。</p>
<p>　　《洞冥记》曰：宜都崇堂，在紫泥之海，东方朔宴息之所也。</p>
<p>　　《洞真经》曰：太老寝堂，八皇老君居处也。</p>
<p>　　《三元玉检经》曰：广灵之堂，太素三元君处之，在上清天。</p>
<p>　　《玄母按逝经》曰：五通仙堂者，五通帝君在其内。</p>
<p>　　又曰：散花玉室，三素元君在其内。</p>
<p>　　《玉清隐书》曰：琼琳堂，上皇玉帝寝宴处也。</p>
<p>　　《道学传》曰：沿室中有太阴堂，龙威丈人所见真文之所处也。</p>
<p>　　《龟山元录》曰：文龟洞室，上元君坐之处也。</p>
<p>　　葛洪《神仙传》曰：金华山有石室一所，丹溪人皇初平之隐处也。</p>
<p>　　《清虚真人王君内传》曰：委羽山洞周回万里，名曰大有空明天，司马季主在其中。</p>
<p>　　又曰：西域玉山洞周回三千里，名太玄总真天，司命君之所处也。</p>
<p>　　《名山记》曰：益州西南青城山，一名青城郡山，形似城。其山有崖舍亦壁，张天师所治处。南连峨嵋山，山遥望惟见两青岭。山如蚕蛾之眉，赤有洞天，诸灵书所藏不知当是弟几洞天也。</p>
<p>　　又曰：赤城丹山洞周三百里，名曰上玉清平天。此山下同台方二百里，司命君之府也。</p>
<p>　　《玉京经》曰：玄都玉京山有粕宝城，太上无极大道虚皇君之所治也，高仙之玄都焉。</p>
<p>　　《大有经》曰：太清极玄宫在元景之上，太上君居之。</p>
<p>　　《三元布经》曰：上清玉景宫，珮三元布人在其中。</p>
<p>　　《道迹经》曰：秀华玉堂，五灵真之所处也。</p>
<p>　　又曰：洞真堂，元始天王太一高圣君说观身太戒之所也。</p>
<p>　　《昇玄经》曰：玉清台，仙圣游衍之所。</p>
<p>　　《七星移度经》曰：帝君上登太极琼台。</p>
<p>　　《上原经》曰：眉竺仙公住南岳。</p>
<p>　　《五符经》曰：皇人在峨嵋山北绝岩之下，苍玉为屋。</p>
<p>　　《龟山元录》曰：紫閤，西华玉女居之。</p>
<p>　　《神祝经》曰：九合之室，太上在其内。</p>
<p>　　《玉晨明镜经》曰：有太玄玉宠囵华之室，三素元君处之。</p>
<p>　　《真诰》曰：大茅山西南有四平山，俗呼为方山，其下有洞室，名曰方台洞，与华阳通，号为别宇幽馆，得道者处之。</p>
<p>　　又曰：方偶山下有洞室，名曰方源馆，幽人居之。</p>
<p>　　又曰：包山下有石室银户，方圆百里。</p>
<p>　　又曰：有天市坛，范丘林授口诀处。</p>
<p>　　又曰：存方台，仙人蔡天生隐其内。</p>
<p>　　又曰：清虚宫，司马季主隐处也。</p>
<p>　　又曰：积石台，朱孺子居之。</p>
<p>　　又曰：寝静之室，涓子处之。</p>
<p>　　又曰：蓬莱仙公洛广休治蓬莱山。</p>
<p>　　又曰：许玉斧居方山洞，为上清仙公。</p>
<p>　　又曰：羡门，今在蒙山，大洞黄金之庭，授书为中元仙卿。</p>
<p>　　又曰：广汉郡绵竹县东九里有山，昔韩众於上得仙。有大石铜为志，治应箕宿。</p>
<p>　　又曰：广汉郡新都县，去成都一百五十里，山有芝草神药，前有池，水中有神鱼五头。昔王方平於此与太上相见，治应斗宿。</p>
<p>　　又曰：越隽郡邛都县有小山大山，名蒙治山，其高无逾。伊尹於此学道。上芝英金液草，服之度世，治应奎宿。</p>
<p>　　又曰：云台山有桃一树，三年一花，五年一实，悬绝无底之谷。惟赵昇乃自掷取得桃子，馀者无能取之，治应胃宿。</p>
<p>　　又曰：天柱山有女玉乘白鹤，仙人乘白鹿，在云台，治前有两碑。</p>
<p>　　又曰：玉局治在成都南，永寿元年正月七日，太上乘白鹿，张天师乘白鹤，来至此坐局脚玉床，即名玉局，治应鬼宿。</p>
<p>　　又曰：锺山在北海子，地隔弱水，自生神草，仙家种芝，课计顷亩，如稻状。亦有玉石泉，上有九源丈人宫，主领天下水神。</p>
<p>　　又曰：扶桑在碧海中，大帝宫，太真东王所治处也。</p>
<p>　　又曰：蓬莱山上有九天真宫，盖大真仙人所居。</p>
<p>　　《玉凉仙山经》曰：方诸宫，青童君治之；大丹宫，南极元君治之；白山宫，大素真君治之；西城宫，总真王君治之。</p>
<p>　　《太真科》曰：有无央宫，高上太真居之。</p>
<p>　　《龟山元录》曰：金华宫，西华玉女处之。</p>
<p>　　《上清经》曰：启金宫，玉宝九霄丈人居之；七映宫，紫映九霄真人居之；玉清元宝宫，高上虚皇君居之；金灵宫，紫虚高上元皇道君居之；朱灵宫，上皇虚君居之；洞云宫，皇上帝君居之；金辉宫，紫皇君居之；灵映宫，高亭君居之；变化宫，玉皇先生居之；玉宝宫，紫精君居之；飞玄宫，玄一君居之；玄上宫，玉皇先生居之；变云宫，太帝君居之；金门宫，皇上帝居之；阳明宫，洞真君居之；元景宫，太素君居之；紫瑶宫，北玄君居之；纳灵宫，南朱君居之；音光宫，西华君居之；灵金宫，中元君居之；紫微宫，东明君居之；凤生宫，高上君居之；朗范宫，元辰君居之；七瑶宫，九元君居之；郁森宫，大明君居之；云森宫，元灵君居之；洞霄宫，三元君居之；返香宫，元昭君居之；长命宫，太极元君居之；高虚宫，紫元君居之；飞玄宫，上真老君居之；琼容宫，洞景君居之；耀琼宫，太阳君居之；明真宫，景元君居之；紫曜宫，司命君居之；通妙宫，天皇君居之；金华宫，黄房君居之；天皇宫，太一君居之；闲清府，九天丈人居之；又有丹府，三天玉童居之，又有重冥府，玉堂九霄丈人居之；凤生府，九霄真人居之；金府，灵皇君居之；丹神府，上皇元道君居之；生真府，玉虚君居之；金魂府，万始先生居之；务虚府，皇帝君居之；紫曜府，紫皇君居之；神变府，中元君居之；九合府，玉皇先生居之。</p>
<p>　　又曰：有{山陵}层之室，玉晨道君处之。</p>
<p>　　又曰：帏缘之室，太元真人处之。</p>
<p>　　《汉武内传》曰：有紫桂宫，太上丈人居之。</p>
</div>
</div>
<div class="bookvmiddle">
<a href="/guwen/bookv_15524.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15526.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
