
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
针灸大成·卷十·三关_古诗文网
</title>
<meta content="风关易治，气关难治，命关死候。左手应心肝，右手应脾肺，男主左女主右。三关者，手食指三节也。初节为风关，寅位；二节为气关，卯位；三节为命关，辰位。夫小儿初生，五脏血气未定，呼吸至数太" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_18960.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷十·三关</b></span>
<a href="javascript:PlayBookv(18960)" style="margin-left:5px;"><img alt="" height="16" id="speakerimgBookv18960" src="/img/speaker.png" width="16"/></a>
<span id="bookvPlay18960" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%a8%e7%bb%a7%e6%b4%b2">杨继洲</a></p>
<div class="contson">
<p>　　风关易治，气关难治，命关死候。</p>
<p>　　左手应心肝，右手应脾肺，男主左女主右。</p>
<p>　　三关者，手食指三节也。初节为风关，寅位；二节为气关，卯位；三节为命关，辰位。</p>
<p>　　夫小儿初生，五脏血气未定，呼吸至数太过，必辨虎口色脉，方可察病之的要，男以左手验之，女以右手验之。盖取左手属阳，男以阳为主；右手属阴，女以阴为主。然男女一身，均具此阴阳，左右两手，亦须参看，左手之纹应心、肝，右手之纹应脾、肺，于此消息，又得变通之意。</p>
<p>　　初交病纹出虎口，或在初关，多是红色，传至中关，色赤而紫，看病又传过其色紫青，病热深重；其色青黑，青而纹乱者，病势益重，若见纯黑，危恶不治。凡在初关易治，过中关难治，直透三关不治。古人所谓，初得风关病犹可，传入气命定难陈，是也。</p>
<p>　　色红者风热轻，亦者风热盛，紫者惊热，青者惊积。青赤相半，惊积风热俱有，主急惊风。青而淡紫，伸缩来去，主慢惊风。紫丝青丝或黑丝，隐隐相杂，似出不出，主慢惊风。若四足惊，三关必青。水惊，三关必黑。人惊，三关必赤。雷惊必黄。或青或红，有纹如线，一直者，是乳食伤脾及发热惊。左</p>
<p>　　右一样者，是惊与积齐发。有三叉或散，是肺生风痰。或似齁（鼻合）声，有青，是伤寒及嗽。如红火是泻，有黑相兼，加渴不虚，虎口脉纹乱，乃气不和也。盖脉纹见有五色，黄、红、紫、青、黑，黄红有色无形，即安宁脉也。有形即病脉，由其病盛，色脉加变，黄盛作红，红盛作紫，紫盛作青，青盛作黑，至纯黑则难治，又当辨其形如：</p>
<p>　　流珠。只一点红色。主膈热，三焦不和，饮食所伤，欲吐泻，肠鸣自利，烦躁啼哭。宜消食，补脾胃。</p>
<p>　　环珠：较流珠差大。主脾虚停食，胸腹胀满，烦渴发热。宜健脾胃，消食调气。</p>
<p>　　流珠、環珠；長珠、來蛇；去蛇圖</p>
<p>　　长珠：一头大，一头尖。主脾伤饮食，积滞腹痛，寒热不食。宜消食健胃。</p>
<p>　　来蛇：下头粗大。主脾胃湿热，中脘不利，干呕不食，是疳邪内作。宜克食，健补脾胃。</p>
<p>　　去蛇：上头粗大。主脾虚冷积，吐泻烦渴，气短神困，多睡不食。宜健脾胃，消积，先止吐泻。</p>
<p>　　弓反里弯向中指：主感寒热邪气，头目皆重，心神惊悸，倦怠，四肢稍冷，小便赤色，咳嗽吐逆。宜发汗逐惊，退心火，推脾摩肺。</p>
<p>　　去蛇、弓反裡彎向中指圖；弓反外彎向大指、槍形圖；魚骨形：</p>
<p>　　弓反外弯向大指：主痰热，心神恍惚作热，夹惊夹食，风痫。凡纹向内者吉，向外者凶。</p>
<p>　　枪形：主风热，发痰作搐。</p>
<p>　　针形：主心肝热极生风，惊悸顿闷，困倦不食，痰盛发搐。又曰：“悬针，主泻痢。”</p>
<p>　　鱼骨形：主惊痰发热，甚则痰盛发搐，或不食，乃肝盛克脾，宜逐惊。或吐痰下痰，再补脾制脾。</p>
<p>　　針形、魚骨形圖；魚刺、水字；魚刺、水字形圖</p>
<p>　　鱼刺：初关主惊，气关主疳，命关主虚，难治。</p>
<p>　　水字形：主惊风食积，烦躁顿闷少食，夜啼，痰盛，口噤搐搦，此脾虚积滞，木克土也。又曰：“水字，肺疾也，谓惊风入肺也。”</p>
<p>　　乙字：初关主肝惊，二关主急惊，三关主慢惊脾风。</p>
<p>　　曲虫：肝病甚也。</p>
<p>　　曲蟲、乙字、曲蟲圖；如環、曲向外圖</p>
<p>　　長蟲；虯文</p>
<p>　　如环：肾有毒也。</p>
<p>　　曲向里：主气疳。</p>
<p>　　曲向外：主风疳。</p>
<p>　　斜向右：主伤寒。</p>
<p>　　斜向左：主伤风。</p>
<p>　　勾脉：主伤寒。</p>
<p>　　长虫：主伤冷。</p>
<p>　　虬文：心虫动也。</p>
<p>　　長蟲、虯文圖；透關射指、透關射甲圖</p>
<p>　　透关射指：向里为射指。主惊风，痰热聚于胸膈，乃脾肺损伤，痰邪乘聚。宜清脾肺，化痰涎。</p>
<p>　　透关射甲：向外为射甲。主惊风恶症，受惊传于经络。风热发生，十死一生。</p>
<p>　　青白紫筋，上无名指三关难治，上中指三关易治。</p>
<p>　　要诀</p>
<p>　　三关出汗行经络，发汗行气此为先，倒推大肠到虎口，止泻止痢断根源。</p>
<p>　　脾土曲补直为推，饮食不进此为魁，疟痢疲羸并水泻，心胸痞痛也能祛。</p>
<p>　　掐肺一节与离经，推离往干中间轻，冒风咳嗽并吐逆，此经神效抵千金。</p>
<p>　　肾水一纹是后溪，推下为补上清之，小便秘涩清之妙，肾虚便补为经奇。</p>
<p>　　六经专治脾肺热，遍身潮热大便结，人事昏沉总可推，去病浑如汤泼雪。</p>
<p>　　总经天河水除热，口中热气并拈舌，心经积热火眼攻，推之方知真妙诀。</p>
<p>　　四横纹和上下气，吼气腹疼皆可止，五经纹动脏腑气，八卦开胸化痰最。</p>
<p>　　阴阳能除寒与热，二便不通并水泻，人事昏沉痢疾攻，救人要诀须当竭。</p>
<p>　　天门虎口揉斗肘，生血顺气皆妙手，一搯五指爪节时，有风被吓宜须究。</p>
<p>　　小心天能生肾水，肾水虚少须用意，板门专治气促攻，膈门发热汗宣通。</p>
<p>　　一窝风能除肚痛，阳池专一止头疼，精宁穴能治气吼，小肠诸病快如风。</p>
<p>　　手诀</p>
<p>　　三关：凡做此法，先掐心经，点劳宫，男推上三关，退寒加暖，属热；女反此，退下为热也。</p>
<p>　　六腑：凡做此法，先掐心经，点劳宫。男退下六腑，退热加凉，属凉；女反此，推上为凉也。</p>
<p>　　手法治病诀</p>
<p>　　水底捞月最为良，止热清心此是强，飞经走气能通气，赤凤摇头助气长。</p>
<p>　　黄蜂出洞最为热，阴症白痢并水泻，发汗不出后用之，顿教孔窍皆通泄。</p>
<p>　　按弦走搓摩，动气化痰多，二龙戏珠法，温和可用他。</p>
<p>　　凤凰单展翅，虚浮热能除，猿猴摘果势，化痰能动气。</p>
<p>　　黄蜂出洞：</p>
<p>　　大热。做法：先掐心经，次掐劳宫，先开三关，后以左右二大指从阴阳处起，一撮一上，至关中离坎上掐穴。发汗用之。</p>
<p>　　水底捞月：</p>
<p>　　大寒。做法：先清天河水，后五指皆跪，中指向前跪，四指随后，右运劳宫，以凉气呵之，退热可用。若先取天河水至劳宫，左运呵暖气，主发汗，亦属热。</p>
<p>　　凤单展翅：</p>
<p>　　温热。用右手大指掐总筋，四指翻在大指下，大指又起又翻，如此做至关中，五指取穴掐之。</p>
<p>　　打马过河：</p>
<p>　　温凉。右运劳宫毕，屈指向上，弹内关、阳池、间使，天河边，生凉退热用之。</p>
<p>　　飞经走气：</p>
<p>　　先运五经，后五指开张一滚，做关中用手打拍，乃运气行气也，治气可用。又以一手推心经，至横纹住，以一手揉气关，通窍也。</p>
<p>　　按弦搓摩：</p>
<p>　　先运八卦，后用指搓病人手，关上一搓，关中一搓，关下一搓，拿病人手，轻轻慢慢而摇，化痰可用。</p>
<p>　　天门入虎口：</p>
<p>　　用右手大指掐儿虎口，中指掐住天门，食指掐住总位，以左手五指聚住揉斗肘，轻轻慢慢而摇，生气顺气也。又法：“自干宫经坎艮入虎口按之，清脾。”</p>
<p>　　猿猴摘果：</p>
<p>　　以两手摄儿螺蛳上皮，摘之，消食可用。</p>
<p>　　赤凤摇头：</p>
<p>　　以两手捉儿头而摇之，其处在耳前少上，治惊也。</p>
<p>　　二龙戏珠：</p>
<p>　　以两手摄儿两耳轮戏之，治惊。眼向左吊则右重，右吊则左重；如初受惊，眼不吊，两边轻重如一，如眼上则下重，下则上重。</p>
<p>　　丹凤摇尾：</p>
<p>　　以一手掐劳宫，以一手掐心经，摇之。治惊。</p>
<p>　　黄蜂入洞：</p>
<p>　　屈儿小指，揉儿劳宫，去风寒也。</p>
<p>　　凤凰鼓翅：</p>
<p>　　掐精宁、威灵二穴，前后摇摆之，治黄肿也。</p>
<p>　　孤雁游飞：</p>
<p>　　以大指自脾土外边推去，经三关、六腑、天门、劳宫边，还止脾土，亦治黄肿也。</p>
<p>　　运水入土：</p>
<p>　　以一手从肾经推去，经兑、干、坎、艮至脾土按之，脾土太旺，水火不能既济，用之，盖治脾土虚弱。</p>
<p>　　运土入水：</p>
<p>　　照前法反回是也。肾水频数无统用之。又治小便赤涩。</p>
<p>　　老汉扳缯：</p>
<p>　　以一指掐大指根骨，一手掐脾经摇之，治痞块也。</p>
<p>　　斗肘走气：</p>
<p>　　以一手托儿斗肘运转，男左女右，一手捉儿手摇动，治痞。</p>
<p>　　运劳宫：</p>
<p>　　屈中指运儿劳宫也。右运凉，左运汗。</p>
<p>　　运八卦：</p>
<p>　　以大指运之，男左女右，开胸化痰。</p>
<p>　　运五经：</p>
<p>　　以大指往来搓五经纹，能动脏腑之气。</p>
<p>　　推四横：</p>
<p>　　以大指往来推四横纹，能和上下之气，气喘腹痛可用。</p>
<p>　　分阴阳：</p>
<p>　　屈儿拳于手背上，四指节从中往两下分之，分利气血。</p>
<p>　　和阴阳：</p>
<p>　　从两下合之，理气血用之。</p>
<p>　　天河水：</p>
<p>　　推者，自下而上也。按住间使，退天河水也。</p>
<p>　　掐后溪：</p>
<p>　　推上为清，推下为补，小便赤涩宜清，肾经虚弱宜补。</p>
<p>　　掐龟尾：</p>
<p>　　掐龟尾并揉脐，治儿水泻，乌痧，膨胀，脐风，月家盘肠等惊。</p>
<p>　　揉脐法：</p>
<p>　　掐斗肘毕，又以左大指按儿脐下丹田不动，以右大指周围搓摩之，一往一来。一掐斗肘下筋，曲池上总筋，治急惊。</p>
<p>　　止吐泻法：</p>
<p>　　横门刮至中指一节掐之，主吐；中指一节内推上，止吐。</p>
<p>　　板门推向横门掐，止泻；横门推向板门掐，止吐。</p>
<p>　　提手背四指内顶横纹，主吐；还上，主止吐。</p>
<p>　　手背刮至中指一节处，主泻；中指外一节掐，止泻。</p>
<p>　　如被水惊，板门大冷；如被风惊，板门大热。</p>
<p>　　如被惊吓，又热又跳，先扯五指，要辨冷热。</p>
<p>　　如泻黄尿，热；泄清尿，冷；推外脾补虚，止泻。</p>
</div>
</div>
<div class="bookvmiddle">
<a href="/guwen/bookv_18959.aspx">上一章</a>
<a href="/guwen/book_230.aspx" style="border:0px;line-height:27px; height:27px;">目录</a>
<a href="/guwen/bookv_18961.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
