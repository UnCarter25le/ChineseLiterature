
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·四灵部·鳞介(2)_古诗文网
</title>
<meta content="四蛇卫之开刑鲋鰅山。《山海经》云：颛顼葬其阳，九嫔葬其阴，四蛇卫之。白帝子汉高祖微时，见白蛇当道，挥剑斩之。后有老妪泣曰：吾子，白帝子也，化蛇当道，为赤帝子所杀。唤鱼潭青神中岩有唤" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19275.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>四灵部·鳞介(2)</b></span>
<a href="javascript:PlayBookv(19275)" style="margin-left:5px;"><img alt="" height="16" id="speakerimgBookv19275" src="/img/speaker.png" width="16"/></a>
<span id="bookvPlay19275" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>四蛇卫之</strong></p>
<p>　　开刑鲋鰅山。《山海经》云：颛顼葬其阳，九嫔葬其阴，四蛇卫之。</p>
<p>　　<strong>白帝子</strong></p>
<p>　　汉高祖微时，见白蛇当道，挥剑斩之。后有老妪泣曰：吾子，白帝子也，化蛇当道，为赤帝子所杀。</p>
<p>　　<strong>唤鱼潭</strong></p>
<p>　　青神中岩有唤鱼潭，客至，抚掌，鱼辄群出。</p>
<p>　　<strong>斩蛟</strong></p>
<p>　　隋赵昱为嘉川守。犍为潭中有老蛟作虐，昱持刀入水，顷之潭水尽赤，蛟已斩。一日，弃官去。后嘉陵水涨，见昱云雾中骑白马而下，宋太宗赐封“神勇”。</p>
<p>　　<strong>孩儿鱼</strong></p>
<p>　　磁州出鱼，四足长尾，声如婴儿啼，因名“孩儿鱼”，其骨燃之不灭。</p>
<p>　　<strong>黄雀鱼</strong></p>
<p>　　出惠州。八月化为雀，十月后入海化为鱼。</p>
<p>　　<strong>五色鱼</strong></p>
<p>　　陇州鱼龙川有鱼，五色，人不敢取。杜甫诗“水落鱼龙夜”，即此。</p>
<p>　　<strong>视龙犹蝘蜓</strong></p>
<p>　　禹南巡狩，会诸侯于涂山，执玉帛者万国。禹济江，黄龙负舟，舟中人惧。禹仰天叹曰：“吾受命于天，竭力以劳万民。生寄也，死归也，余何忧于龙焉。”视龙犹蝘蜓，颜色不变。须臾，龙俯首低尾而逝。</p>
<p>　　<strong>双鲤</strong></p>
<p>　　萧山县之城山，山颠有泉，嘉鱼产焉。阖闾侵越，勾践退保此山，意其乏水，馈以米盐。勾践取双鲤报之，吴兵夜遁。</p>
<p>　　<strong>石蟹</strong></p>
<p>　　生于崖（海南岛）之榆林，港内半里许，土极细腻，最寒，但蟹入则不能运动，片时即成石矣，人获之，则曰石蟹。置之几案，能明目。</p>
<p>　　<strong>鲥鱼</strong></p>
<p>　　一名箭鱼。腹下细骨如箭镞，此东坡有“鲥鱼多骨之恨”也。其味美在皮鳞之交，故食不去鳞。肋鱼似鲥而小，身薄骨细，冬月出者名“雪肋”，味最佳。至夏，则味减矣。</p>
<p>　　<strong>龟历</strong></p>
<p>　　陶唐之世，越囊国献千岁神龟，方三尺余，背上有文，皆蝌蚪书，记开辟以来事，帝命录之，谓之龟历。</p>
<p>　　<strong>元绪</strong></p>
<p>　　孙权时，永康有人入山，遇一大龟，加载吴，夜泊越里，缆舟于大桑树。宵中，树呼龟曰：“劳乎元绪，奚事尔耶！”因呼龟为“元绪”。</p>
<p>　　<strong>河豚</strong></p>
<p>　　状如蝌蚪，腹下白，背上青黑，有黄文，眼能开闭，触物便怒，腹胀如鞠，浮于水上，人往取之。河豚毒在眼、子、血三种。中毒者，血麻、子胀、眼睛酸，芦笋、甘蔗、白糖可以解之。</p>
<p>　　<strong>集鳣</strong></p>
<p>　　杨震聚徒讲学，有雀衔三鳣，集讲堂前。皆曰：“鳣者，卿大夫服之象也。数三者，三台也。先生自此升矣。”果如其言。</p>
<p>　　<strong>子鱼</strong></p>
<p>　　宋显仁太后谓秦桧妻曰：“子鱼大者绝少。”桧妻曰：“妾家有大者。”桧闻，责其失言，乃以青鱼百尾进。太后笑曰：“我道这婆子村，果然！”</p>
<p>　　<strong>鱲鱼</strong></p>
<p>　　长二丈，皮可鑢物。其子旦从口出，暮从脐入，腹里两洞，肠贮水以养子。肠容二子，两则四焉。</p>
<p>　　<strong>岩蛇</strong></p>
<p>　　龟身、蛇尾、鹰嘴、鼍甲，下有四足，足具五爪，大如癞头鼍，硬似穿山甲，其壳极坚，其爪极利，茅竹青柴到口即碎，着人之肌肤，咬必透骨。台温山下，此物极多。</p>
<p>　　<strong>懒妇鱼</strong></p>
<p>　　江南有懒妇鱼，即今之江豚是也。鱼多脂，熬其油可点灯。然以之照纺绩则暗，照宴乐则明，谓之“馋灯”。</p>
<p>　　<strong>脆蛇</strong></p>
<p>　　无胆，畏人。出昆仑山下。闻人声，身自寸断，少顷自续，复为长身。凡患色痨者，以惊恐伤胆，服此可以续命，兼治恶疽、大麻疯及痢。腰以上用首，以下用尾。</p>
<p>　　<strong>瓦椤蚶</strong></p>
<p>　　宁海沿海有蚶田，用大蚶捣汁，竹筅帚洒之，一点水即成一蚶，其状如荸荠，用缸砂壅之，即肥大。</p>
<p>　　<strong>蝤蛑</strong></p>
<p>　　陶榖出使吴越，忠懿王宴之，因食蝤蛑。询其名类，忠懿王命自蝤蛑以至彭越，罗列十余种以进。榖视之，笑谓忠懿王曰：“此谓一蟹不如一蟹也。”</p>
<p>　　<strong>牡蛎</strong></p>
<p>　　一名蚝山。《本草》：牡蛎附石而生，磈礧相连如房。初生海岸，身如拳石，四面渐长，有一二丈者。一房内有肉一块，肉之大小，随房所生。每潮来，则诸房皆开，有小虫入，则合之，以充饥腹。</p>
<p>　　<strong>绿毛龟</strong></p>
<p>　　蕲州出。龟背有绿毛，长尺余，浮水中，则毛自泛起。压置壁间，数年不死，能辟飞蛇。</p>
<p>　　<strong>蛤</strong></p>
<p>　　隋帝嗜蛤，所食以千万计。忽有一蛤置几上，一夜有光。及明，肉自脱，中有一佛二菩萨像，帝自是不复食蛤。</p>
<p>　　<strong>蚌</strong></p>
<p>　　沉宫闻戏于栖水，获一蚌。煮食时，中有一珠，长半寸，俨然大士像，惜煮熟失光，为徽人售去。</p>
<p>　　<strong>舅得詹事</strong></p>
<p>　　燕文贞公女嫁卢氏，尝为舅求官。公下朝，问焉。公但指支床龟视之。女拜而归，告其夫曰：“舅得詹事矣。”</p>
<p>　　<strong>三足鳖</strong></p>
<p>　　黄庭宣知太仓，民有食三足鳖而化地上，止存发一缕、衣服等物，如蜕形者，人以其妇杀夫报官。庭宣令捕三足鳖，召妇依前烹治，出重囚食之，亦尽化去。</p>
<p>　　<strong>鱼羹荆花</strong></p>
<p>　　许襄毅官山左，有民布田，其妇飨之，食毕而死。囊毅询其所飨物，及所经道路。妇曰：“鱼汤米饭，度自荆林。”公乃买鱼作饭，投荆花于中，试之狗彘，无不死者。</p>
<p>　　<strong>毒鳝</strong></p>
<p>　　铅山卖薪者性嗜鳝。一日，市归，烹食，腹痛而死。张昺治其狱。召渔者捕鳝，得数百斤，中有昂头出水二三寸者七条，烹与死囚食，亦腹痛而死。</p>
<p>　　<strong>两头蛇</strong></p>
<p>　　孙叔敖幼时遇两头蛇于路，杀而埋之。相传见此者必死，归泣告于母。母曰：“蛇今安在？”对曰：“恐害他人，已杀而埋之矣。”母曰：“汝有利人心，天必佑之！”果无恙。</p>
<p>　　<strong>筝弦化龙</strong></p>
<p>　　唐刺史韦宥，于永嘉江浒沙上获筝弦，投之江中，忽见白龙腾空而去。</p>
<p>　　<strong>牒蚌珠之仇</strong></p>
<p>　　夏原吉治浙西水患，宿湖州慈感寺，夜有妪携一女来诉曰：“久窟于潮音桥下，岁被邻豪欲夺吾女，乞大人一字为镇。”公书一诗与之。公至吴淞江，有金甲神来告曰：“聘一邻女已久，无赖赚大人手笔，抵塞不肯嫁，请改判。”公张目视之，神逡巡畏避。公忆曰：“是慈感蚌珠之仇也。”牒于海神。次日，大风雨，震死一蛟于钱溪之北。”</p>
<p>　　<strong>与蛇同产</strong></p>
<p>　　窦武产时，并产一蛇，投之林中。后母卒，有大蛇径至丧所，以头击柩，若哀泣者，少间而去。时谓窦氏之祥。</p>
<p>　　<strong>得鱼忘筌</strong></p>
<p>　　《庄子》：“筌者所以得鱼，得鱼而忘筌。”比受恩而不知报也。</p>
<p>　　<strong>鱼游釜中</strong></p>
<p>　　广陵张婴泣告张纲曰：荒裔愚民，相聚偷生，若鱼游釜中，知其不可久。今见明府，乃更生之辰也。</p>
<p>　　<strong>巴蛇</strong></p>
<p>　　《山海经》：“巴蛇蚕象，三岁而出其骨。”</p>
</div>
</div>
<div class="bookvmiddle">
<a href="/guwen/bookv_19274.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19276.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
