
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
中论·下卷·暦數_古诗文网
</title>
<meta content="昔者，聖王之造暦數也，察紀律之行，觀運機之動，原星辰之迭中，寤晷景之長短，於是管儀以准之，立表以測之，下漏以考之，布筭以追之。然後元首齊乎上，中朔正乎下，寒暑順序，四時不忒。夫暦數" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_14789.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>下卷·暦數</b></span>
<a href="javascript:PlayBookv(14789)" style="margin-left:5px;"><img alt="" height="16" id="speakerimgBookv14789" src="/img/speaker.png" width="16"/></a>
<span id="bookvPlay14789" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%be%90%e5%b9%b2">徐干</a></p>
<div class="contson">
<p>　　昔者，聖王之造暦數也，察紀律之行，觀運機之動，原星辰之迭中，寤晷景之長短，於是管儀以准之，立表以測之，下漏以考之，布筭以追之。然後元首齊乎上，中朔正乎下，寒暑順序，四時不忒。夫暦數者，先王以憲殺生之期，而詔作事之節也，使萬國之民不失其業者也。</p>
<p>　　昔少皥氏之衰也，九黎亂德，民神雜揉（《史記·曆書》作"擾"），不可方（《史記》作"放"）物。顓頊受之，乃命南正重司天以屬神，北正黎司地以屬民，使復舊常，毋相侵黷（《史記》作"瀆"）。其後三苗復九黎之德，堯復育重黎之後，不忘舊者，使復典敎之。故《書》曰："乃命羲和，欽若昊天，暦象日月星辰，敬授民時。"於是隂陽調和，災厲不作，休徴時至，嘉生蕃育，民人樂康，鬼神降福，舜、禹受之，循而勿失也。及夏德之衰，而羲和湎淫，廢時亂日。湯武革命，始作暦明時，敬順天數。故《周禮》太史之職：正歳年以序事，頒之於官府及都鄙，頒告朔於邦國。於是分至啓閉之日，人君親登觀臺以望氣，而書雲物爲備者也。故周德旣衰，百度墮替，而暦數失紀。故魯文公元年閠三月，《春秋》譏之，其《傳》曰："非禮也，先王之正時也，履端於始，舉正於中，歸餘於終。"履端於始，序則不愆；舉正於中，民則不惑；歸餘於終，事則不悖。又哀公十二年十二月螽，季孫問諸仲尼，仲尼曰："丘（徐本誤作"某"，按《左傳》即作"丘"）聞之也，火復而後蟄者畢，今火猶西流，司暦過也。"言火未伏，明非立冬之日。自是之後，戰國搆兵，更相吞滅，專以争強攻取爲務，是以暦數廢而莫脩，浸用乖繆。大漢之興，海内新定，先王之禮法尚多有所缺，故因秦之制以十月爲歳首，暦用顓頊。孝武皇帝恢復王度，率由舊章，招五經之儒，徴術數之士，使議定漢暦。及更用鄧平所治，元起太初，然後分至啓閉不失其節，弦望晦朔可得而驗。成、哀之間，劉歆用平術而廣之，以爲三統暦，比之衆家，最爲備悉。至孝章皇帝，年暦踈濶，不及天時，及更用四分暦舊法，元起庚辰。至靈帝（徐湘琳曰："當增一'時'字。"）四分暦，猶復後天半日。於是會稽都尉劉洪更造乾象暦，以追日月星辰之行，考之天文，於今爲宻。會宫車宴駕，京師大亂，事不施行，惜哉！</p>
<p>　　上觀前化（徐湘琳曰："化，疑為'代'字之誤。"），下迄於今，帝王興作，未有奉贊天時以經人事者也。故孔子制《春秋》，書人事而因以天時，以明二物相須而成也。故人君不在分至啓閉，則不書其時月，蓋刺怠慢也。夫暦數者，聖人之所以測靈耀之賾而窮玄妙之情也，非天下之至精，孰能致思焉。今麤論數家舊法，綴之於篇，庶爲後之逹者，存損益之數云耳。</p>
</div>
</div>
<div class="bookvmiddle">
<a href="/guwen/bookv_14788.aspx">上一章</a>
<a href="/guwen/book_176.aspx" style="border:0px;line-height:27px; height:27px;">目录</a>
<a href="/guwen/bookv_14790.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
