
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
贾谊新书·卷六·容经_古诗文网
</title>
<meta content="志有四兴：朝廷之志，渊然清以严；祭祀之志，愉然思以和；军旅之志，怫然愠然精以厉；丧纪之志，漻然愁然忧以湫。四志形中，四色发外，维如。志色之经容有四起：朝廷之容，师师然翼翼然整以敬；" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_18622.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷六·容经</b></span>
<a href="javascript:PlayBookv(18622)" style="margin-left:5px;"><img alt="" height="16" id="speakerimgBookv18622" src="/img/speaker.png" width="16"/></a>
<span id="bookvPlay18622" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%b4%be%e8%b0%8a">贾谊</a></p>
<div class="contson">
<p>　　志有四兴：朝廷之志，渊然清以严；祭祀之志，愉然思以和；军旅之志，怫然愠然精以厉；丧纪之志，漻然愁然忧以湫。四志形中，四色发外，维如。</p>
<p>　　志色之经</p>
<p>　　容有四起：朝廷之容，师师然翼翼然整以敬；祭祀之容，遂遂然粥粥然敬以婉；军旅之容，湢然肃然固以猛；丧纪之容，怮然慑然若不还。</p>
<p>　　容经</p>
<p>　　视有四则：朝廷之视，端流平衡；祭祀之视，视如有将；军旅之视，固植虎张；丧纪之视，下流垂纲。</p>
<p>　　视经</p>
<p>　　言有四术：言敬以和，朝廷之言也；文言有序，祭祀之言也；屏气折声，军旅之言也；言若不足，丧纪之言也。</p>
<p>　　言经</p>
<p>　　固颐正视，平肩正背，臂如抱鼓。足闲二寸，端面摄缨。端股整足，体不摇肘，曰经立；因以微磬曰共立；因以磬折曰肃立；因以垂佩曰卑立。</p>
<p>　　立容</p>
<p>　　坐以经立之容，胻不差而足不跌，视平衡曰经坐，微俯视尊者之膝曰共坐，仰首视不出寻常之内曰肃坐，废首低肘曰卑坐。</p>
<p>　　坐容</p>
<p>　　行以微磬之容，臂不摇掉，肩不下上，身似不则，从容而任。</p>
<p>　　行容</p>
<p>　　趋以微磬之容，飘然翼然，肩状若流，足如射箭。</p>
<p>　　趋容</p>
<p>　　旋以微磬之容，其始动也，穆如惊倏，其固复也，旄如濯丝。</p>
<p>　　跘旋之容</p>
<p>　　跪以微磬之容，揄右而下，进左而起，手有抑扬，各尊其纪。</p>
<p>　　跪容</p>
<p>　　拜以磬折之容，吉事上左，凶事上右，随前以举，项衡以下，宁速无迟，背项之状，如屋之丘。</p>
<p>　　拜容</p>
<p>　　拜而未起……</p>
<p>　　伏容</p>
<p>　　坐乘以经坐之容，手抚式，视五旅，欲无顾，顾不过毂。小礼动，中礼式，大礼下。</p>
<p>　　坐车之容</p>
<p>　　立乘以经立之容，右持绥而左臂诎，存剑之纬，欲无顾，顾不过毂。小礼据，中礼式，大礼下。</p>
<p>　　立车之容</p>
<p>　　礼，介者不拜，兵车不式，不顾，不言反，抑式以应，武容也。</p>
<p>　　兵车之容</p>
<p>　　若夫立而跂，坐而蹁，体怠懈，志骄傲，趮视数顾，容色不比，动静不以度，妄咳唾疾言，嗟气不顺，皆禁也。</p>
<p>　　古者，年九岁入就小学，蹍小节焉，业小道焉。束发就大学，蹍大节焉，业大道焉。是以邪放非辟无因入之焉。谚曰：“君子重袭，小人无由入；正人十倍，邪辟无由来。”古之人其谨于所近乎！诗曰：“芃芃棫朴，薪之槱之，济济辟王，左右趋之。”此言左右日以善趋也。</p>
<p>　　古者圣王，居有法则，动有文章，位执戒辅，鸣玉以行。鸣玉者，佩玉也，上有双珩，下有双璜，冲牙蠙珠，以纳其闲，琚瑀以杂之。行以采荠，趋以肆夏，步中规，折中矩。登车则马行而鸾鸣，鸾鸣而和应，声曰和，和则敬。故诗曰：“和鸾噰噰，万福攸同。”言动以纪度，则万福之所聚也。故曰：明君在位可畏，施舍可爱，进退可度，周旋可则，容貌可观，作事可法，德行可象，声气可乐，动作有文，言语有章，以承其上，以接其等，以临其下，以畜其民。故为之上者，敬而信之，等者亲而重之，下者畏而爱之，民者肃而乐之。是以上下和协，而士庶顺壹，故能宗揖其国，以藩卫天子，而行义足法。夫有威而可畏谓之威，有仪而可象谓之文。富不可为量，多不可为数。故诗曰：“威仪棣棣，不可选也。”棣棣，富也；不可选，众也。言接君臣上下，父子兄弟，内外大小品事之各有容志也。</p>
<p>　　子赣由其家来谒于孔子，孔子正颜举杖，磬折而立，曰：“子之大亲毋乃不宁乎？”放杖而立曰：“子之兄弟亦得无恙乎？”曳杖倍下而行，曰：“妻子家中得毋病乎？”故身之倨佝，手之高下，颜色声气，各有宜称，所以明尊卑别疏戚也。</p>
<p>　　子路见孔子之背磬折举褎，曰：“唯由也见。”孔子闻之曰：“由也，何以遗忘也？”故过犹不及，有余犹不足也。</p>
<p>　　语曰：“审乎明王，执中履衡。”言秉中适而据乎宜。故威胜德则淳，德胜威则施。威之与德，交若缪纆。且畏且怀，君道正矣。质胜文则野，文胜质则史，文质彬彬，然后君子。</p>
<p>　　龙也者，人主之辟也。亢龙往而不返，故易曰“有悔。”悔者，凶也。潜龙入而不能出，故曰“勿用。”勿用者，不可也。龙之神也，其惟蜚龙乎！能与细细，能与巨巨，能与高高，能与下下。吾故曰：“龙变无常，能幽能章。”故至人者，在小不宝，在大不宨，狎而不能作，习而不能顺，姚不惛，卒不妄，饶裕不赢，迫不自丧，明是审非，察中居宜，此之谓有威仪。</p>
<p>　　古之为路舆也，盖圜以象天，二十八橑以象列星，轸方以象地，三十辐以象月。故仰则观天文，俯则察地理，前视则睹鸾和之声，四时之运。此舆教之道也。</p>
<p>　　人主太浅则知闇，太博则业厌，二者异失同败，其伤必至。故师傅之道，既美其施，又慎其齐，适疾徐，任多少，造而勿趣，稍而勿苦，省其所省，而堪其所堪，故力不劳而身大盛，此圣人之化也。</p>
</div>
</div>
<div class="bookvmiddle">
<a href="/guwen/bookv_18621.aspx">上一章</a>
<a href="/guwen/book_226.aspx" style="border:0px;line-height:27px; height:27px;">目录</a>
<a href="/guwen/bookv_18623.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
