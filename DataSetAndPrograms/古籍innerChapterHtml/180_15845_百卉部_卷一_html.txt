
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·百卉部·卷一_古诗文网
</title>
<meta content="○草《尔雅》曰：卉，草也。草谓之华，木谓之荣，不荣而实者谓之秀，荣而不实者谓之英。《尚书·禹贡》曰：兖州，厥草惟繇。(繇，茂也。)徐州，草木渐包。(渐，进也。包，丛生也。" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15845.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>百卉部·卷一</b></span>
<a href="javascript:PlayBookv(15845)" style="margin-left:5px;"><img alt="" height="16" id="speakerimgBookv15845" src="/img/speaker.png" width="16"/></a>
<span id="bookvPlay15845" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○草</p>
<p>　　《尔雅》曰：卉，草也。草谓之华，木谓之荣，不荣而实者谓之秀，荣而不实者谓之英。</p>
<p>　　《尚书·禹贡》曰：兖州，厥草惟繇。(繇，茂也。)徐州，草木渐包。(渐，进也。包，丛生也。)扬州，厥草惟夭。(少长曰夭。并出《书注》。)</p>
<p>　　《毛诗·缁衣·野有蔓草》曰：野有蔓草，零露漙兮。(蔓，延也。漙漙然盛多也。)</p>
<p>　　《毛诗问答》曰：国多兵役，男女怨旷，於是女感伤而思男，故出游於洧之外，托彩芬香之草，而为淫佚之行。时草始生，而云蔓者，女情急，欲以促时也。</p>
<p>　　《周礼·秋官下·薙氏》曰：薙氏，掌杀草。春始生而萌之，夏日至而夷之，秋绳而芟之，冬日至而耜之。(郑玄曰：含实曰绳也。)</p>
<p>　　《大戴礼》曰：孟春冰泮，百草权舆。</p>
<p>　　《礼记·月令》曰：孟夏之月，靡草死。(郑玄注曰：旧说靡草。荠葶历之属。)季夏之月，大雨时行，烧薙行水，利以杀草。(薙，迫地芟草也。薙草乾烧之，至此雨水，畜水其中，则草死不生也。)</p>
<p>　　又曰：霜降之日，草木黄落。</p>
<p>　　又《檀弓上》曰：曾子曰："朋友之墓，有宿草而不哭焉。"</p>
<p>　　《左传·襄公》曰：松柏之下，其草不殖。</p>
<p>　　又《僖公》曰：一薰一莸，十年尚犹有臭。(莸，臭草；薰，香草也。)</p>
<p>　　《春秋潭潜巴》曰：下不兼，蜚晾戤草为不生。(言瑞应之物应行上。)</p>
<p>　　《论语》曰：君子之德风，小人之德草。草上之风必偃。</p>
<p>　　《汉书·五行志》曰：玄帝永光二年，天雨草叶，相纠结，如弹丸。</p>
<p>　　《续汉书·五行志》曰：灵帝中平玄年夏，东郡陈留、济阳、长垣、济阴诸县界，有草生，茎大如手指，状似鸠、爵、龙、蛇、鸟兽之形，五苫憎如其物，毛羽头目足翅皆具。</p>
<p>　　又曰：西夜国生独白草，煎以为药，傅箭，所哨箠死。</p>
<p>　　崔鸿《十六国春秋·西秦录》曰：永和二年，国中地震，百草皆自及。</p>
<p>　　《晋书·载记》曰：符坚至寿春，与符融登城而望王师。见部阵齐整，将士精锐，又北望八公山上，草木皆类人形，顾谓融曰："此亦勍敌也，何谓少乎？"怃然有惧色。</p>
<p>　　《后周书》曰：宇文深，字呕陨，性鲠正，有器局。年数岁，便累石为营伍，并折草作旌旗，布置行列，皆有军阵之势。父永遇见之，乃大喜，曰："汝自然知此，於后必为名将！"</p>
<p>　　又曰：宕昌羌俗无文字，但候草荣落，以记岁时。</p>
<p>　　《吕氏春秋》曰：草有华有藟，独食之则杀人，合而食之则益寿。</p>
<p>　　《淮南子》曰：神农始常百草，一日七十毒。</p>
<p>　　又曰：逮至衰世，草木之勾萌，衔华佩实而死者，不可胜数。</p>
<p>　　《符子》曰：邻人谓展禽曰："鲁聘夫子，夫子三黜无忧色，何？"禽曰："负风鼓，百草敷蔚，吾不知其茂；秋霜降，百草零落，吾不知其枯。"</p>
<p>　　《人物志》曰：草之将精者为英，兽之将群者为雄。张良是英，韩信是雄也。</p>
<p>　　《水经》曰：魏兴锡义山，山高谷深，多生薇蘅草。其草有风不偃，无风独摇。</p>
<p>　　又曰：建宁郡，山生牧靡，可以解毒。百卉方盛，鸟多误食乌啄，口中毒，必急飞往牧靡山，啄牧靡以解毒也。</p>
<p>　　《金楼子》曰：鲁城北孔子茔中，不生刺人草木。</p>
<p>　　崔豹《古今注》曰：牛亨问曰："草木生类也，有识乎？"答曰："物有生而有识者，有生而无识者，有不生而有识者，有不生而无识者。夫生而有识者，虫类是也；生而无识者，草木是也；不生而有识者，鬼神是也；不生而无识者，水土是也。"</p>
<p>　　又曰：天雨草，状如莎，绞如丸，无数，皆名曰莲蒌草。</p>
<p>　　郭子横《洞冥记》曰：东方朔曰："臣有吉云草十顷，种於九景山东，二千岁一花。此草难种，东取璋琅山表之涧以洒之。臣种来一千九百九十九年矣，明年应生。臣走往刈收之，以秣马，马食不觉饥。"帝许之。朔平旦去，至暮而返，背负数束，其形叶似麦而金色，裁长二尺。锉以饲揄，即不觉饥。武帝曰："种之生否？"朔曰："臣东游，过吉云之泽，多生此草。移於九景之山，大不如吉云之地。"</p>
<p>　　又曰：甜溪，水如蜜。东方朔游此水，还，将数斛以献帝。帝投阴井，井里遂恒迢狞蘘寒。洗肉，肌理柔滑。瑶琨，去玉门九万里，有碧草如麦，锉之以酿，则味如酒而酽烈。看之，则颜色如醉；饮一合，则三旬不醒。饮甜水，则随饮随醒也。</p>
<p>　　《异苑》曰：青州刘忄画，(音获。)玄嘉初，射得一獐，割五藏，以草塞之，蹙然起走。忄画怪而拔塞，便复还倒。如此三焉。忄画密录此种以来，其治伤痍多愈。</p>
<p>　　《三齐略记》曰：不其城东有郑玄教授山，山下生草如薤叶，长尺馀，坚纫异常。士人名作康成书带。</p>
<p>　　《括地图》曰：君子民带剑，使两文虎，衣野丝，土方千里，多薰华之草，好让，故为君子国。薰华草，朝生夕死，大极山西有。彩华之草服之，乃通万里之言。</p>
<p>　　服虔《通俗文》曰：草盛曰菶，(脯朦切。)生茂曰葆。(音保。)</p>
<p>　　《方言》曰：凡草生而初达谓之莌。(音悦)莌小也。荄，杜根也。东齐曰杜，或曰茇。</p>
<p>　　《博物志》曰：太原晋阳已北，生屏风草。</p>
<p>　　又曰：黄帝问天老曰："天地所生，岂有食之令人不世者乎？"天老曰："太阳之草，名曰黄精，饵而食之，可以长生。太阴之草，名曰钩吻，入口立死。人信钩吻之杀人，不信黄精之益寿，不亦惑乎！"</p>
<p>　　又曰：海上有草焉，名曰{艹师}(音师。)草。其实，食之如大麦。从七月稔熟，民敛获，名曰自然谷，或曰禹馀粮。</p>
<p>　　又曰：类，草也，其根名为弱头，大者大如升，其外理白，可以灰汁煮，则凝成熟，可以苦酒淹食之；不以灰煮，则不成熟。蜀人珍贵之。</p>
<p>　　《异物志》曰：文草作酒，能成其味。以金买草，不言其贵。以美用之故也。</p>
<p>　　《王逸子》曰：草有玄巨畅威憙，木有扶桑梧桐松柏，皆受气淳美，异於群类者也。</p>
<p>　　《风俗通》曰：灵帝光和七年，陈留济阴诸郡，路边草生，作人状，操持矛弩牛马，万状备具。后关东诛董卓，陈留济阴弃好即戎，吏民歼残。草妖之兴，岂不或信？</p>
<p>　　《抱朴子》曰：草有黄精，一名白及。有鸱头、鸢尾、鸡肠、乌喙，而非有翼之鸟也。</p>
<p>　　《灵书记》曰：霍山上有神草三十四种。</p>
<p>　　《典术》曰：寿荣草，出少室金山丘下，服之令人不老。取叶服之，可通百神。</p>
<p>　　又曰：饵玉长生草，一名通天，价值千万。阴乾方寸，七日再服之，令人得仙。</p>
<p>　　《师旷占》曰：黄帝问师旷曰："吾欲知岁苦乐善恶，可知不？"对曰："岁欲丰，甘草先生。甘草，荠也。岁欲俭，苦草先生。苦草者，葶苈也。岁欲恶，恶草先生。恶草者，水藻也。岁欲旱，旱草先生。旱草者，蒺藜也。岁欲潦，潦草先生。潦草者，蓬也。"</p>
<p>　　《淮南万毕术》曰：回风之草见八方。(取回风草三寸三枚、五寸五枚，以城西面土、三家不汲井口青泥、南鸡欲上栖不上者，并治合为丸，磨其面目，出户，视八方矣。)</p>
<p>　　《楚辞》曰：春草生兮萋萋，王孙游兮不归。</p>
<p>　　《古诗》曰：回车驾言迈，悠悠涉长道。四顾何芒芒，东风摇百草。</p>
<p>　　又曰：新树兰蕙葩，杂用杜衡草。终朝彩草荣，日暮不盈抱。彩之欲遗谁？所思在远道。</p>
<p>　　又曰：穆穆清风止，吹我罗裳裾。青袍似春草，长条从风舒。</p>
<p>　　又曰：青青陵中草，倾叶晞朝日。阳春被惠泽，枝叶可揽结。草木为恩感，况人含气血！</p>
<p>　　○薜荔</p>
<p>　　《山海经》曰：小华之山有草焉，曰薜荔，状如乌韭，缘木而生。或生石上。食之，以已心痛。</p>
<p>　　《楚辞》曰：罔薜荔兮为帷，(网，结也。结薜荔为帷帐也。)擗惠櫋(音眠。)兮既张。(擗，析也。以析惠复櫋屋上也。)</p>
<p>　　又曰：彩薜荔兮死晷，搴芙蓉兮木末。</p>
<p>　　又曰：若有人兮山之阿，被薜荔兮带女萝。</p>
<p>　　○石兰</p>
<p>　　《楚辞》曰：疏中石兰兮以为芳。(王逸注曰：石兰，香草。疏，布也。)</p>
<p>　　○胡绳</p>
<p>　　《楚辞》曰：索胡绳之纚纚。(胡绳，香草也。)</p>
<p>　　○霸薰</p>
<p>　　《范子计然》曰：霸薰，出霸陵也。</p>
<p>　　○楚薰</p>
<p>　　《范子计然》曰：楚薰，出洛阳也。</p>
<p>　　○楚蘅</p>
<p>　　《范子计然》曰：楚蘅，出衬搡也。</p>
<p>　　○秦蘅</p>
<p>　　宋玉《风赋》曰：夫风翱翔，激死戤上，击芙蓉之精，猎蕙草、离秦蘅。</p>
<p>　　○龙须</p>
<p>　　《山海经》曰：贾超之山，草多龙须。</p>
<p>　　《广志》曰：龙须，一名西王母簪。</p>
<p>　　《水经》曰：自洮强南北三百里中，地草并是龙须，而无樵柴。</p>
<p>　　周景式《庐山记》曰：石门峰，石间多龙须草。</p>
<p>　　《游名山志》曰：龙须草，惟东阳永嘉有。永嘉有缙云堂，意者谓鼎湖攀龙须时，有坠落化而为草，故有龙须之称。</p>
<p>　　郑缉之《东阳记》曰：仙姥岩间，不生蔓草，尽出龙须。</p>
<p>　　《本草经》曰：西超山多龙循，(龙须也。)一名续断。</p>
<p>　　○狼尾</p>
<p>　　《尔雅》曰：盂，狼尾也。(郭璞症曰：似茅，今人亦以复屋。)</p>
<p>　　《广志》曰：狼尾子可作黍。</p>
<p>　　○燕麦</p>
<p>　　《尔雅》曰：{艹龠}，雀麦。(郭璞症曰：即燕麦。)</p>
<p>　　《古歌》曰：田中菟丝，何常可络？道边燕麦，何常可获？</p>
<p>　　○荆葵</p>
<p>　　《尔雅》曰：荍，(音翘。)蚍(婢支切。)衃(房尤切。)也。(郭璞注曰：今荆葵也，似葵，紫色。谢氏云：小草，多华少叶，叶又翘起。)</p>
<p>　　《毛诗·宛丘·东门之枌》曰：视尔如荍。</p>
<p>　　《诗义疏》曰：荍，一名楚葵。</p>
<p>　　崔豹《古今注》曰：荆葵，一名茙葵，一名芘芣。花色夺目，有红有白有赤。但花异，叶不殊也。</p>
<p>　　○蜀葵</p>
<p>　　《尔雅》曰：菺，(音坚。)戎葵也。(郭璞注曰：今蜀葵，花似木槿。)</p>
<p>　　傅玄《蜀葵赋序》曰：蜀葵，其苗如瓜瓠。常种之，一名引苗，而生华，经二年，春乃发。</p>
<p>　　虞繁《蜀葵赋》曰：惟兹珍草，怀芬吐荣。挺河渭之膏壤，吸昴纠戤玄精。绕铜爵而疏植，映昆明而罗生。</p>
<p>　　○菟葵</p>
<p>　　《尔雅》曰：莃，(虚机切。)菟葵。(郭璞注曰：颇似葵而叶小，状如黎，有毛，汋啖之滑。)</p>
<p>　　《广志》曰：芩葵，爚之可食。</p>
<p>　　○凫茈</p>
<p>　　《尔雅》曰：芍，(都了切。)凫茈也。(生下田，苗似龙须而细，根如指头，黑色，可食。)</p>
<p>　　《东观汉记》曰：王莽末，南方枯旱。民多饿，群入野泽掘凫茈而食之。</p>
<p>　　○乌韭</p>
<p>　　《广雅》曰：昔耶，乌韭也，生久屋之瓦。在房曰昔耶，在墙曰垣衣。</p>
<p>　　○鹿豆</p>
<p>　　《尔雅》曰：蔨，(音卷。)鹿藿也，其实莥。(郭璞注曰：今鹿豆也。叶似大豆，根黄而香，蔓延生。莥，音纽也。)</p>
<p>　　《说文》曰：莥，鹿藿之实也。</p>
<p>　　《本草经》曰：鹿藿，味苦平，无毒。主治蛊毒、女子腰腹痛、不乐、肠痈、瘰疬、疡气。生汶山山谷。</p>
<p>　　○鹿葱(花曰宜男)</p>
<p>　　《风土记》曰：宜男草也，宜怀娠妇人，佩植地生男。</p>
<p>　　傅玄《宜男花赋》曰：猗猗令草，生於中方。华曰宜男，号膺祯祥。</p>
<p>　　嵇含《宜男花赋序》曰：宜男花者，世有之久矣。多殖幽皋曲隰之侧，或华林玄圃，非衡门蓬宇所宜序也。荆楚之士号曰鹿葱，根苗可以荐於俎。世人多女欲求男者，取此草服之，尤良也。</p>
</div>
</div>
<div class="bookvmiddle">
<a href="/guwen/bookv_15844.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15846.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
