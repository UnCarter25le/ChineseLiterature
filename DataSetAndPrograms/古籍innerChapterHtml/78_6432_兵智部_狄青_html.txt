
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
智囊(选录)·兵智部·狄青_古诗文网
</title>
<meta content="【原文】狄青在泾原，常以寡当众。密令军中闻钲一声则止，再声则严阵而阳却，声止即大呼驰突。士卒皆如教。才遇敌，未接，遽声钲，士卒皆止，再声再却。虏大笑曰：“孰谓狄天使勇？”钲声止，忽" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_6432.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left5411" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>兵智部·狄青</b></span>
<a href="javascript:PlayBookv(6432)" style="margin-left:5px;"><img alt="" height="16" id="speakerimgBookv6432" src="/img/speaker.png" width="16"/></a>
<a href="javascript:ShowYizhu(5411)" id="leftbtn5411" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay6432" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%86%af%e6%a2%a6%e9%be%99">冯梦龙</a></p>
<div class="contson">
<p>　　【原文】</p>
<p>　　狄青在泾原，常以寡当众。密令军中闻钲一声则止，再声则严阵而阳却，声止即大呼驰突。士卒皆如教。才遇敌，未接，遽声钲，士卒皆止，再声再却。虏大笑曰：“孰谓狄天使勇？”钲声止，忽前突之，虏兵大乱，相蹂多死。追奔数里，前临深涧，虏忽壅遏山隅，青遽鸣钲而止。虏得引去，时将佐悔不追击，青曰：“奔命之际，忽止而拒我，安知非谋，军已大胜，残寇不足贪也。”</p>
<p>　　侬智高反邕州，诏以青为宣抚使击之，或言：“贼标牌不可当。”青曰：“标牌，步兵也，遇骑兵必不能施，愿得西边蕃落民自从。”或又言：“南方非骑兵所宜。”青曰：“蕃部善射，耐艰苦，上下山如平地，当瘴未发时，疾驰破之，必胜之道也。”及行，日不过一驿，所至州，辄休士一日。（边批：未战养力。）至潭州，遂立行伍，明约束，军人有夺逆旅菜一把者，立斩以徇，于是一军肃然。时智高还守邕州，青惧昆仑关险厄为所据，乃按兵不动，下令宾州具五日粮，休士卒。值上元节，令大张灯烛，首夜宴将佐，次夜宴从军官，三夜飨军校。首夜乐饮彻晓，次夜大风雨，二鼓时，青忽称病，暂起如内。久之，使人谕孙沔，令暂主席行酒，少服药乃出。数使劝劳座客，至晓，客未敢退。忽有驰报者，云：“夜时三鼓，元帅已夺昆仑关矣。”（边批：自营中且不知，况敌人乎？）青既渡，喜曰：“贼不知守此，无能为也。”已近邕州，贼方觉，逆战于归仁铺，青登高望之，贼据坡上，我军薄之，青使步卒居前，匿骑兵于后。蛮使骁勇者当前，尽执长枪。前锋孙节战不利，死。将士畏青，莫敢退。（边批：畏主将，必不畏敌矣。）青登高山，执五色旗，麾骑兵为左右翼，出其后，断蛮军为三，旋而击之。左者右，右者左，已而右者复左，左者复右，贼不知所为。贼之标牌军，为马军所冲突，皆不能驻，枪立如束，我军又纵马上铁连枷击之，遂皆披靡。智高焚城遁去。</p>
<p>　　〔评〕按是役，谏官韩绛言：“青武人，不足专任，请以侍从文臣为之副。”（边批：顾其人何如，岂在文武!）时庞籍独为相，（边批：赖有此人。）对曰：“属者王师屡败，皆由大将轻，偏裨自用，不能制也。今青起于行伍，若以侍从之臣副之，号令复不得行。青昔在鄜延，居臣麾下，沉勇有智略，若专以智高事委之，必能办贼。”（边批：兵法，将能而君不御者胜。）于是诏岭南用兵，皆受节制。（边批：成功在此。）青临行，上言：“古之俘馘奏凯，割耳鼻则有之，不闻以获首者，秦、汉以来，获一首，赐爵一级，因谓之‘首级’。故军士争首级，以致相杀。又其间多以首级为货，售于无功不战之人，（边批：大弊。）愿一切皆罢之。”</p>
<p>　　又青行时，有因贵近求从行者。青谓之曰：“君欲从行甚善，然智高小寇，至遣青行，可以知事急矣。从青之士，击贼有功，当有厚赏；不然，军中法重，青不能私，君自思之，愿行则即奏取君矣。”于是无复敢言求从行者，即此一节，知青能持法，必能成功。</p>
<p>　　又青既入邕州，敛积尸内有衣金龙之衣者，又得金龙楯于其旁，或言：“智高已死，当亟奏!”青曰：“安知非诈，宁失智高，敢欺朝廷耶？”</p>
<p>　　合观二事，不唯不敢使人冒功，即己亦不敢冒不可知之功。</p>
</div>
</div>
<div class="bookvmiddle">
<a href="/guwen/bookv_6431.aspx">上一章</a>
<a href="/guwen/book_78.aspx" style="border:0px;line-height:27px; height:27px;">目录</a>
<a href="/guwen/bookv_6433.aspx">下一章</a>
</div>
</div>
</div>
<div class="right" id="right5411" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
