
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
夜航船·四灵部·走兽(1)_古诗文网
</title>
<meta content="药兽神农时有民进药兽。人有疾，则拊其兽，授之语，语毕，兽辄如野外，衔一草归，捣汁服之即愈。帝命风后记其何草，起何疾。久之，如方悉验。虞卿曰：“神农师药兽而知医。”夔黄帝于东海流波山" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_19272.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>四灵部·走兽(1)</b></span>
<a href="javascript:PlayBookv(19272)" style="margin-left:5px;"><img alt="" height="16" id="speakerimgBookv19272" src="/img/speaker.png" width="16"/></a>
<span id="bookvPlay19272" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%bc%a0%e5%b2%b1">张岱</a></p>
<div class="contson">
<p>　　<strong>药兽</strong></p>
<p>　　神农时有民进药兽。人有疾，则拊其兽，授之语，语毕，兽辄如野外，衔一草归，捣汁服之即愈。帝命风后记其何草，起何疾。久之，如方悉验。虞卿曰：“神农师药兽而知医。”</p>
<p>　　<strong>夔</strong></p>
<p>　　黄帝于东海流波山得奇兽，状如牛，苍身无角，一足，能入水，吐水则生风雨，目光如日月，其声如雷，名曰夔。帝令杀之，取皮以冒鼓，撅以雷兽之骨，声闻五百里。</p>
<p>　　<strong>觟（角虒）</strong></p>
<p>　　皋陶治狱，有觟（角虒）游于庭（一角之兽，即今所画獬豸）。其罪疑者，令触之，有罪则触，无罪则不触，以定狱辞。</p>
<p>　　<strong>黄熊</strong></p>
<p>　　舜殛鲧于羽山。鲧化为黄熊，入于羽泉。故禹庙祭品，戒不用熊。</p>
<p>　　<strong>白狐</strong></p>
<p>　　禹年三十未娶，行涂山，有白狐九尾造禹。涂山人歌曰：“白狐绥绥，九尾庞庞。成子家室，乃都攸昌。”禹遂娶之，谓之女峤。</p>
<p>　　<strong>野兔</strong></p>
<p>　　文王囚于羑里七年，其子伯邑考往视父。纣呼与围棋，不逊，纣怒杀伯邑考，醢之，令人送文王食。命食毕，而后告，文王号泣而吐之，尽变为野兔而去。</p>
<p>　　<strong>麟绂</strong></p>
<p>　　孔子在娠，有麟吐玉书于阙里，文云：“水精之子，系衰周而素王。”孔母乃以绣衣系麟角，信宿而麟去。至鲁定公时，鲁人锄商田于大泽，得麟，以示孔子，系角之绂尚在。孔子知命之将终，抱麟解绂，涕泗滂沱。</p>
<p>　　<strong>白泽</strong></p>
<p>　　东望山有兽曰白泽，能言语。王者有德，明照幽远，则白泽自至。</p>
<p>　　<strong>昆蹏</strong></p>
<p>　　后土之神兽，英灵能言语，禹治水有功而来。</p>
<p>　　<strong>角端</strong></p>
<p>　　元太祖驻师西印渡，有大兽，高数丈，一角，如犀牛，作人语曰：“此非帝王世界，宜速还。”耶律楚材进曰：此名角端，圣人在位，则奉书而至。能日驰一万八千里，灵异如鬼神，不可犯。</p>
<p>　　<strong>彖</strong></p>
<p>　　豕类也。张口而腹脏尽露，故名曰彖。《易经》用“彖曰”，盖取此义。</p>
<p>　　<strong>狮子</strong></p>
<p>　　一名狻猊。《博物志》：魏武帝伐冒顿，经白狼山，逢狮子，使人格之，杀伤甚众。忽见一物自林中出，如狸，上帝车轭。狮子将至，便跳上其头，狮子伏，不敢动，遂杀之。得狮子还，来至洛阳三十里，鸡犬无鸣吠者。</p>
<p>　　<strong>酋耳</strong></p>
<p>　　身若虎豹，尾长参其身，食虎豹。王者威及四夷则至。</p>
<p>　　<strong>虎伥</strong></p>
<p>　　人罹虎厄，其神魂尝为虎役，为之前导。故凡死于虎者，衣服巾履皆卸于地，非虎之威能使自卸，实鬼为之也。</p>
<p>　　<strong>虎威</strong></p>
<p>　　虎有骨如乙字，长寸许，在胁两旁皮内，尾端亦有之，名“虎威”，佩之临官，则能威众。又虎夜视，一目放光，一目视物。猎人候而射之，弩箭才及，光随堕地成白石，入地尺余。记其处掘得之，能止小儿啼。</p>
<p>　　<strong>仓兕</strong></p>
<p>　　尚父为周司马，将师伐纣。到孟津之上，仗钺把旄，号其众曰：“仓兕。”夫仓兕者，水中之兽也，善覆人舟，因神以化，令汝急渡，不急渡，仓兕害汝。</p>
<p>　　<strong>阚榖于菟</strong></p>
<p>　　《左传》阚伯比淫于（云阝）子之女，生子文。（云阝）夫人使弃诸梦泽中，虎乳之。（云阝）子田，见而惧，归，夫人以告，遂收之。楚人谓乳为榖，谓虎为于菟，故曰：“阚榖于菟”。</p>
<p>　　<strong>貘</strong></p>
<p>　　貘者象鼻犀目，牛尾虎足，性好食铁，生南方山谷中。寝其皮辟湿，图其形辟邪。</p>
<p>　　<strong>穷奇</strong></p>
<p>　　西北有兽，名曰穷奇，一名神狗。其状如虎，有翼能飞，食人，知人言语。逢忠信之人，则啮而食之；逢奸邪之人，则捕禽兽以飨之。</p>
<p>　　<strong>梼杌</strong></p>
<p>　　西荒中兽也，状如虎，毛长三尺余，人面虎爪，口牙一丈八尺，好斗，至死不却，兽之至恶者。</p>
<p>　　<strong>山都</strong></p>
<p>　　形如昆仑奴，毛遍体，见人辄闭目张口如笑，好在深洞中翻石觅蟹啖之。</p>
<p>　　<strong>饕餮</strong></p>
<p>　　羊身人面，其目在腋下，虎齿人爪，声如婴儿，钩玉山中有之。</p>
<p>　　<strong>狼狈</strong></p>
<p>　　二兽名。狼前二足长，后二足短；狈前二足短，后二足长。狼无狈不立，狈无狼不行。若相离，则进退无摅矣。故世人言事之乖张，则曰“狼狈”。</p>
<p>　　<strong>风马牛</strong></p>
<p>　　马喜逆风而奔，牛喜顺风而奔，故北风则牛南而马北，南风则牛北而马南。故曰风马牛不相及也。</p>
<p>　　<strong>种羊</strong></p>
<p>　　西域俗能种羊。初冬，择未日，杀一羊，切肉方寸，埋土中。至春季，择上未日，延僧吹胡笳，作咒语，土中起一泡，如鸭卵。数日，风破其泡，有小羊从土中出。此又胎卵湿化之外，又得一生也。</p>
<p>　　<strong>猫</strong></p>
<p>　　出西方天竺国，唐三藏携归护经，以防鼠啮，始遗种于中国。故“猫”字不见经传。《诗》有“猫”，《礼记》迎“猫”，皆非此猫也。</p>
<p>　　<strong>万羊</strong></p>
<p>　　李德裕召一僧问休咎，僧曰：“公是万羊丞相，今已食过九千六百矣。数日后有馈羊四百者，适满其数。”公大惊，欲勿受。僧曰：“羊至此，已为相公所有矣。”旬日后贬潮州司马，又贬连州司户，寻卒。</p>
<p>　　<strong>艾豭</strong></p>
<p>　　卫灵公夫人南子与宋朝通，野人歌曰：“既定尔娄猪，盍归吾艾豭。”（娄猪，雌猪也。艾豭，雄猪也。）</p>
<p>　　<strong>辽东豕</strong></p>
<p>　　辽东有豕，生子头白，异而献之。行至河东，见豕皆白头，怀惭而返。今彭宠之自伐其功，何异于是！</p>
<p>　　<strong>李猫</strong></p>
<p>　　李义府容貌温恭，而狡险忌刻，时人谓之“李猫”。</p>
<p>　　<strong>麋鹿触寇</strong></p>
<p>　　秦始皇欲大苑囿，优旃曰：“善。多纵禽兽于中，寇从东方来，以麋鹿触之，足矣！”</p>
<p>　　<strong>犹豫</strong></p>
<p>　　犹之为兽，性多疑。闻有声，则豫上树，四顾望之，无人，才敢下。须臾又上，如此非一。故今人虑事之不决者曰：“犹豫”。</p>
<p>　　<strong>沐猴</strong></p>
<p>　　小猴也，出罽宾国。史言“沐猴而冠”，以“沐”为“沐浴”之“沐”者，非是。</p>
<p>　　<strong>刑天</strong></p>
<p>　　兽名。即“浑沌”。见《山海经》。能挟干戚而舞。陶渊明诗“刑天舞干戚”，今误作“刑天无干戚”。</p>
<p>　　<strong>猬</strong></p>
<p>　　形若彘，常在地食死人脑。欲杀之，当以柏插其墓。故今墓上多种柏树。一名“蝹”。秦缪公时，陈仓人掘地得之。</p>
<p>　　<strong>猾</strong></p>
<p>　　无骨，入虎口，不能噬，落虎腹中，则自内噬出。《书》曰：“蛮夷猾夏。”则取此义。</p>
<p>　　<strong>犀角</strong></p>
<p>　　一名“通天”。一名“分水”。一名“骇鸡”。“通天”用以作簪，则梦登天，知天上诸事。“分水”刻为鱼形，衔以入水，水开三尺，可得气，息水中。“骇鸡”谓鸡见之，则惊却也。</p>
<p>　　<strong>驯獭</strong></p>
<p>　　永州养驯獭，以代鸬鹚没水捕鱼，常得数十斤，以供一家。鱼重一二十斤者，则两獭共畀之。</p>
<p>　　<strong>明驼</strong></p>
<p>　　驼卧，足不帖地，屈足。漏明，则走千里，故曰明驼。唐制，驿有明驼使，非边塞军机，不得擅发。杨贵妃私发驼使，赐安禄山荔枝。</p>
<p>　　<strong>瘈狗</strong></p>
<p>　　《左传》：“国狗之瘈，无不噬也。”杜预注云：“瘈，狂犬也。”今云“猘犬”。《宋书》云：“张收为瘈犬所伤，食虾蟆而愈。”又槌碎杏仁纳伤处即愈。</p>
<p>　　<strong>畜犬</strong></p>
<p>　　《晋书》曰：白犬黑头，畜之得财；白犬黑尾，世世乘车。黑犬白耳，富贵；黑犬白前二足，宜子孙。黄犬白耳，世世衣冠。</p>
</div>
</div>
<div class="bookvmiddle">
<a href="/guwen/bookv_19271.aspx">上一章</a>
<a href="/guwen/book_244.aspx" style="border:0px;line-height:27px; height:27px;">目录</a>
<a href="/guwen/bookv_19273.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
