
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
三命通会·卷四·论水_古诗文网
</title>
<meta content="春月之水，孰不谓其病寅死卯墓辰为至弱矣，殊不知水为阴气，生申旺子。秋冬之时，其气翕聚未散，故水常涸，春至，阳气上蒸，阴气下降，故雨露既濡而水生发，此水势之常耳。星家以活水生于卯者，" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16402.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>卷四·论水</b></span>
<a href="javascript:PlayBookv(16402)" style="margin-left:5px;"><img alt="" height="16" id="speakerimgBookv16402" src="/img/speaker.png" width="16"/></a>
<span id="bookvPlay16402" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%b8%87%e6%b0%91%e8%8b%b1">万民英</a></p>
<div class="contson">
<p>　　春月之水，孰不谓其病寅死卯墓辰为至弱矣，殊不知水为阴气，生申旺子。秋冬之时，其气翕聚未散，故水常涸，春至，阳气上蒸，阴气下降，故雨露既濡而水生发，此水势之常耳。星家以活水生于卯者，良有以也。晴则春水溶溶，雨则汪洋泛滥。</p>
<p>　　正月生者，水有寒气，见火则冰融冻释，富贵雍容。得金相助，徐、扬生者最佳。逢木无火，则水冷木寒，未有生意。遇土克水，亦主贫寒。土制金生，衣资丰赡。</p>
<p>　　二、三月之水，浩无边际，见土则有堤防，昼则富贵，夜则流移，生于谷雨后者，或主淫邪痹惫之疾，盖土浑水浊故也。见火则水火相刑，灾讼不免。遇金生水，泛滥无情，徐、扬人干支得土者，无咎。见木泄之，能施惠及人。兖、青人生于二月中旬者，木气正旺，盗其元神，则生风怯之疾。得金助之，无患。</p>
<p>　　夏水失令，逢火则干涸矣，所以忌晴而喜雨也。初夏之时，水犹泛滥，得土止而不流，则福气深厚，但不宜与火同行，盖火盛则土燥而水涸，徐、扬人干支无金水者疾夭也，逢水利就名成。金若生之，反主孤克，盖夏令金衰，母弱不能生子而反伤于母也，荆、梁、豫人值之则吉。</p>
<p>　　五、六月之水，正能滋助万物，喜土同行，生时更值阴雨者，主富贵文章，见火则有涸水之嫌，轻者疾，重者夭，得水济之，凶中反吉。见木亦主富贵豪雄，兖、青人泄其真气，非佳。逢金气弱，无力生水，不可例以母曜论之，反主孤克；干支有金水者，吉。运喜金水，火乡最忌。</p>
<p>　　水生秋令，正水清秀之时也，晴则清澈无瑕，雨则潦水浑浊。</p>
<p>　　七月之水，正能滋实万物，不宜与火同行，徐、扬火多者，贫夭无依。金为母曜，适当其时，子母相生，文章清贵。土来同处，化祸为祥，木若联行，亦行贵显。</p>
<p>　　八、九月之水，遇令星则福寿难量。金火同，则功名炬赫。见木终被疏泄，不免先成后败。火若同垣，恩金失力，虽有治民服众之德，未免痰疾刑伤。见土虽凶不凶，盖秋令金最能化难为福，徐、扬、豫人干支土多者，亦困滞终身。运利西北，东南失宜。</p>
<p>　　冬月司令之水，寒气严凝之时也，雨则冰凝，晴则冻释，故冬三月俱喜火以温之，则富贵无虞矣。见金子母相生，徐、扬人金紫玉堂之贵，冀、雍人水冷金寒，虽相生而反贫薄，得火同行为吉。逢土金，骨肉参商，冀、雍人赖以堤防而无泛滥之患也。遇木，水寒木冻，俱无生意，贫夭无疑，徐、扬人干支火多者，富寿。木土同垣，制煞反吉。丑月生者，贵显，运喜南方，东方次之。</p>
</div>
</div>
<div class="bookvmiddle">
<a href="/guwen/bookv_16401.aspx">上一章</a>
<a href="/guwen/book_192.aspx" style="border:0px;line-height:27px; height:27px;">目录</a>
<a href="/guwen/bookv_16403.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
