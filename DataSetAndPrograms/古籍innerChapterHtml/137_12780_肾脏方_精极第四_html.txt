
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
千金方·肾脏方·精极第四_古诗文网
</title>
<meta content="（论一首 方十八首 灸法十二首）论曰∶凡精极者，通主五脏六腑之病候也。若五脏六腑衰，则形体皆极，眼视而无明，齿焦而发落。身体重则肾水生，耳聋行步不正。凡阳邪害五脏，阴邪损六腑。阳实" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_12780.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>肾脏方·精极第四</b></span>
<a href="javascript:PlayBookv(12780)" style="margin-left:5px;"><img alt="" height="16" id="speakerimgBookv12780" src="/img/speaker.png" width="16"/></a>
<span id="bookvPlay12780" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%ad%99%e6%80%9d%e9%82%88">孙思邈</a></p>
<div class="contson">
<p>　　<span style="font-family:FangSong_GB2312;">（论一首 方十八首 灸法十二首）</span></p>
<p>　　论曰∶凡精极者，通主五脏六腑之病候也。若五脏六腑衰，则形体皆极，眼视而无明，齿焦而发落。身体重则肾水生，耳聋行步不正。凡阳邪害五脏，阴邪损六腑。阳实则从阴引阳，阴虚则从阳引阴。若阳病者主高，高则实，实则热，眼视不明，齿焦发脱，腹中满满，则历节痛痛，则宜泻于内。若阴病者主下，下则虚，虚则寒，体重则肾水生，耳聋行步不正。</p>
<p>　　邪气入内，行于五脏则咳，咳则多涕唾，面肿气逆，邪气逆于六腑，淫虚厥于五脏，故曰精极也。所以形不足温之以气，精不足补之以味。善治精者，先治肌肤筋脉，次治六腑。若邪至五脏，已半死矣。扁鹊曰∶五阴气俱绝不可治，绝则目系转，转则目精夺，为志先死，远至一日半日，非医所及矣。宜须精研以表治里，以左治右，以右治左，以我知彼，疾皆瘥矣。</p>
<p>　<strong>　竹叶黄芩汤<br/>　　治精极实热，眼视无明，齿焦发落，形衰体痛，通身虚热方。</strong></p>
<p>　　竹叶（切二升） 黄芩 茯苓（各三两） 甘草 麦冬 大黄（各二两） 生姜（六两）</p>
<p>　　芍药（四 ？</p>
<p>　　上九味 咀，以水九升，煮取三升，去滓，分三服。</p>
<p>　　<strong>治精极，五脏六腑俱损伤虚热，遍身烦疼，骨中 痛烦闷方∶</strong></p>
<p>　　生地汁（二升） 麦冬汁 赤蜜（各一升） 竹沥（一合） 石膏（八两） 人参 川芎 桂心 甘草 黄芩 麻黄（各三两） 当归（四两）</p>
<p>　　上十二味 咀，以水七升，煮八味取二升，去滓，下地黄等汁，煮取四升，分四服，日三夜一。</p>
<p>　　<strong>治五劳六极，虚羸心惊， 弱多魇亡阳方∶</strong></p>
<p>　　茯苓（四两） 甘草 芍药 桂心 干姜（各三两） 远志 人参（各二两） 大枣（五枚）</p>
<p>　　上八味 咀，以水八升，煮取三升，分三服。</p>
<p>　<strong>　治虚劳少精方∶</strong></p>
<p>　　鹿角为末，白蜜和丸如梧子大，每服七丸，日三服，十日。大效。</p>
<p>　　<strong>又方</strong> 浆水煮蒺藜子令熟，取汁洗阴二十日，大效。</p>
<p>　　<strong>棘刺丸<br/>　　治虚劳，诸气不足，梦泄失精方。</strong></p>
<p>　　棘刺 干姜 菟丝子（各二两） 天冬 乌头 小草 防葵 山药 萆 细辛 石龙 芮 枸杞子 巴戟天 葳蕤 石斛 浓朴 牛膝 桂心（各一两）</p>
<p>　　上十八味为末，蜜丸如梧子大，酒服五丸，日二服。（深师以蜜杂鸡子白各半和丸，苦患风痿痹气，体不便，热烦满，少气消渴，加葳蕤、天冬、菟丝子。身黄汗，小便赤黄不利，加石龙芮、枸杞子。关节腰背痛，加萆 、牛膝。寒中气胀，时泄数唾呕吐，加浓朴、干姜、桂心。阴囊下湿精少，小便余沥，加石斛，皆以意增之。《古今录验》以干地黄代干姜，以麦冬代天冬，以杜仲代山药，以柏子仁代枸杞子，以苁蓉代葳蕤，用治男子百病，小便过多失精）。</p>
<p>　　<strong>治梦中泄精，尿后余沥及尿精方∶</strong></p>
<p>　　人参 麦冬 赤石脂 远志 续断 鹿茸（各一两半） 柏子仁 丹参 韭子（各一两六铢）</p>
<p>　　上十四味为末，蜜丸如梧子大，酒服二十丸，日再，加至三十丸。</p>
<p>　　<strong>治虚损小便白浊梦泄方∶</strong></p>
<p>　　菟丝子 车前子 韭子（各一升） 矾石 当归（各二两） 川芎 附子（各三两） 桂心（一两）</p>
<p>　　上八味为末，蜜丸如梧子大，酒服五丸，日三。</p>
<p>　<strong>　又方</strong> 大枣（五十枚） 韭子（五合） 黄 人参 甘草 干姜 当归 龙骨 半夏 芍药？</p>
<p>　　上十味为末，蜜丸如梧子大，酒服五丸，日三服。</p>
<p><strong>　　韭子丸<br/>　　治房室过度，精泄自出不禁，腰背不得屈伸，食不生肌，两脚苦弱方。</strong></p>
<p>　　韭子（一升） 甘草 桂心 紫石英 禹余粮 远志 山萸肉 当归 天雄 紫菀 山药 细辛 茯苓 僵蚕 菖蒲 人参 杜仲 白术 干姜 川芎 附子 石斛 天冬（各一两半）苁蓉 黄 菟丝子 干地黄 蛇床子（各二两） 大枣（五十枚） 牛髓 干漆（四两）</p>
<p>　　上三十一味为末，牛髓合白蜜、枣膏合捣三千杵，丸如梧子大，空腹服十五丸，日再，加至二十丸。</p>
<p>　　<strong>韭子散<br/>　　治小便失精及梦泄精方。</strong></p>
<p>　　韭子 麦冬（各一升） 菟丝子 车前子（各二合） 川芎（三两） 白龙骨（三两）</p>
<p>　　上六味治下筛，酒服方寸匕，日三。不止，稍增。甚者，夜一服。（《肘后》用泽泻一两半）。</p>
<p>　<strong>　枣仁汤<br/></strong>　　治大虚劳，梦泄精，茎核微弱，气血枯竭，或醉饱伤于房室，惊惕忪悸，小？</p>
<p>　　酸枣仁（二合） 泽泻 人参 芍药 桂心（各一两） 黄 甘草 茯苓 白龙骨 牡蛎（各二？</p>
<p>　　上十二味 咀，以水九升，煮取四升，一服七合，日三。若不能食，小腹急，加桂心六两。</p>
<p>　　治梦泄失精方∶韭子一升治下筛，酒服方寸匕，日再服，立效。</p>
<p>　　治虚劳尿精方∶韭子（二升） 稻米（三升）</p>
<p>　　上以水一斗七升，煮如粥，取汁六升，分三服。精溢同此。</p>
<p>　<strong>　禁精汤<br/></strong>　　<strong>治失精羸瘦，酸削少气，目视不明，恶闻人声方。</strong></p>
<p>　　韭子（二升） 粳米（一合）</p>
<p>　　上二味于铜器中合熬，米黄黑乘热，以好酒一升投之，绞取汁七升，每服一升，日三服，尽二剂。</p>
<p>　<strong>　又方</strong> 石榴皮（《外台》作柘白皮） 桑白皮（切，各五合）</p>
<p>　　上二味，以酒五升，煮取三升，分三服。</p>
<p>　<strong>　又方</strong> 干胶（三两）</p>
<p>　　上研末，以酒二升和，分三服，温服，瘥止。（一方用鹿角胶。</p>
<p>　<strong>　羊骨汤<br/>　　治失精多睡目KT KT 方。</strong></p>
<p>　　羊骨（一具） 饴糖（半斤） 生地 白术（各三斤） 大枣（二十枚） 桑皮 浓朴（各一两）阿？</p>
<p>　　上十五味 咀，以水五斗，煮羊骨，取汁三斗，去骨，煮药约取八升，下饴令烊，平旦服一升，后旦服一升。</p>
<p><strong>　　灸法<br/></strong>　　虚劳尿精，灸第七椎两旁各三十壮。</p>
<p>　　又灸第十椎两旁各三十壮。</p>
<p>　　又灸第十九椎两旁各二十壮。</p>
<p>　　又灸阳陵泉、阴陵泉各随年壮。梦泄精，灸三阴交二七壮，梦断神良。（内踝上大脉，并丈夫梦失精及男子小便浊难，灸肾俞百壮。</p>
<p>　　男子阴中疼痛，溺血精出，灸列缺五十壮。</p>
<p>　　失精，五脏虚竭，灸屈骨端五十壮。阴上横骨中央，宛曲如却月，中央是也。此名横骨男子虚劳失精，阴上缩，茎中痛，灸大赫三十壮。穴在屈骨端三寸。</p>
<p>　　男子虚劳失精，阴缩，灸中封五十壮。</p>
<p>　　男子腰脊冷疼，溺多白浊，灸脾募百壮。</p>
<p>　　男子失精，膝胫疼痛冷，灸曲泉百壮。穴在膝内屈纹头。</p>
</div>
</div>
<div class="bookvmiddle">
<a href="/guwen/bookv_12779.aspx">上一章</a>
<a href="/guwen/book_137.aspx" style="border:0px;line-height:27px; height:27px;">目录</a>
<a href="/guwen/bookv_12781.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
