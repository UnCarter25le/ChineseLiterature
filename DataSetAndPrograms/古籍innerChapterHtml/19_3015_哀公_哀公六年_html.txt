
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
左传·哀公·哀公六年_古诗文网
</title>
<meta content="【经】六年春，城邾瑕。晋赵鞅帅师伐鲜虞。吴伐陈。夏，齐国夏及高张来奔。叔还公吴于柤。秋七月庚寅，楚子轸卒。齐阳生入齐。齐陈乞弑其君荼。冬，仲孙何忌帅师伐邾。宋向巢帅师伐曹。 【传】" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_3015.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left1546" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>哀公·哀公六年</b></span>
<a href="javascript:PlayBookv(3015)" style="margin-left:5px;"><img alt="" height="16" id="speakerimgBookv3015" src="/img/speaker.png" width="16"/></a>
<a href="javascript:ShowYizhu(1546)" id="leftbtn1546" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay3015" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e5%b7%a6%e4%b8%98%e6%98%8e">左丘明</a></p>
<div class="contson">
<p>　　【经】六年春，城邾瑕。晋赵鞅帅师伐鲜虞。吴伐陈。夏，齐国夏及高张来奔。叔还公吴于柤。秋七月庚寅，楚子轸卒。齐阳生入齐。齐陈乞弑其君荼。冬，仲孙何忌帅师伐邾。宋向巢帅师伐曹。 </p>
<p>　　【传】六年春，晋伐鲜虞，治范氏之乱也。 </p>
<p>　　吴伐陈，复修旧怨也。楚子曰：「吾先君与陈有盟，不可以不救。」乃救陈，师于城父。 </p>
<p>　　齐陈乞伪事高、国者，每朝必骖乘焉。所从必言诸大夫，曰：「彼皆偃蹇，将弃子之命。皆曰：『高、国得君，必逼我，盍去诸？』固将谋子，子早图之。图之，莫如尽灭之。需，事之下也。」及朝，则曰：「彼虎狼也，见我在子之侧，杀我无日矣。请就之位。」又谓诸大夫曰：「二子者祸矣！恃得君而欲谋二三子，曰：『国之多难，贵宠之由，尽去之而后君定。』既成谋矣，盍及其未作也，先诸？作而后悔，亦无及也。」大夫从之。</p>
<p>　　夏六月戊辰，陈乞、鲍牧及诸大夫，以甲入于公宫。昭子闻之，与惠子乘如公，战于庄，败。国人追之，国夏奔莒，遂及高张、晏圉、弦施来奔。 </p>
<p>　　秋七月，楚子在城父，将救陈。卜战，不吉；卜退，不吉。王曰：「然则死也！再败楚师，不如死。弃盟逃仇，亦不如死。死一也，其死仇乎！」命公子申为王，不可；则命公子结，亦不可；则命公子启，五辞而后许。将战，王有疾。庚寅，昭王攻大冥，卒于城父。子闾退，曰：「君王舍其子而让，群臣敢忘君乎？从君之命，顺也。立君之子，亦顺也。二顺不可失也。」与子西、子期谋，潜师闭涂，逆越女之子章，立之而后还。</p>
<p>　　是岁也，有云如众赤鸟，夹日以飞，三日。楚子使问诸周大史。周大史曰：「其当王身乎！若禜之，可移于令尹、司马。」王曰：「除腹心之疾，而置诸股肱，何益？不谷不有大过，天其夭诸？有罪受罚，又焉移之？」遂弗禜。</p>
<p>　　初，昭王有疾。卜曰：「河为祟。」王弗祭。大夫请祭诸郊，王曰：「三代命祀，祭不越望。江、汉、雎、章，楚之望也。祸福之至，不是过也。不谷虽不德，河非所获罪也。」遂弗祭。孔子曰：「楚昭王知大道矣！其不失国也，宜哉！《夏书》曰：『惟彼陶唐，帅彼天常，有此冀方。今失其行，乱其纪纲，乃灭而亡。』又曰：『允出兹在兹。』由己率常可矣。」 </p>
<p>　　八月，齐邴意兹来奔。 </p>
<p>　　陈僖子使召公子阳生。阳生驾而见南郭且于，曰：「尝献马于季孙，不入于上乘，故又献此，请与子乘之。」出莱门而告之故。阚止知之，先待诸外。公子曰：「事未可知，反，与壬也处。」戒之，遂行。逮夜，至于齐，国人知之。僖子使子士之母养之，与馈者皆入。 </p>
<p>　　冬十月丁卯，立之。将盟，鲍子醉而往。其臣差车鲍点曰：「此谁之命也？」陈子曰：「受命于鲍子。」遂诬鲍子曰：「子之命也。」鲍子曰：「女忘君之为孺子牛而折其齿乎？而背之也！」悼公稽首，曰：「吾子奉义而行者也。若我可，不必亡一大夫。若我不可，不必亡一公子。义则进，否则退，敢不唯子是从？废兴无以乱，则所愿也。」鲍子曰：「谁非君之子？」乃受盟。使胡姬以安孺子如赖。去鬻姒，杀王甲，拘江说，囚王豹于句窦之丘。 </p>
<p>　　公使朱毛告于陈子，曰：「微子则不及此。然君异于器，不可以二。器二不匮，君二多难，敢布诸大夫。」僖子不对而泣，曰：「君举不信群臣乎？以齐国之困，困又有忧。少君不可以访，是以求长君，庶亦能容群臣乎！不然，夫孺子何罪？」毛覆命，公悔之。毛曰：「君大访于陈子，而图其小可也。」使毛迁孺子于骀，不至，杀诸野幕之下，葬诸殳冒淳。 </p>
</div>
</div>
<div class="bookvmiddle">
<a href="/guwen/bookv_3014.aspx">上一章</a>
<a href="/guwen/book_19.aspx" style="border:0px;line-height:27px; height:27px;">目录</a>
<a href="/guwen/bookv_3016.aspx">下一章</a>
</div>
</div>
</div>
<div class="right" id="right1546" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
