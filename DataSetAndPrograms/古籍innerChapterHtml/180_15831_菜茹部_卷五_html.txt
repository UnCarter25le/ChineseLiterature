
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·菜茹部·卷五_古诗文网
</title>
<meta content='○芦服《尔雅》曰：葖，芦萉。("萉"宜为"菔"。芦菔，芜菁属，紫华，大根，俗呼雹葖。"菔"种或作"蔔"' name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15831.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>菜茹部·卷五</b></span>
<a href="javascript:PlayBookv(15831)" style="margin-left:5px;"><img alt="" height="16" id="speakerimgBookv15831" src="/img/speaker.png" width="16"/></a>
<span id="bookvPlay15831" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○芦服</p>
<p>　　《尔雅》曰：葖，芦萉。("萉"宜为"菔"。芦菔，芜菁属，紫华，大根，俗呼雹葖。"菔"种或作"蔔"。)</p>
<p>　　《方言》曰：芜菁，紫者谓之芦菔。</p>
<p>　　《广志》曰：芦服，别名雹葖。</p>
<p>　　《后汉书》曰：刘盆子在长安时，掖庭中宫女犹有数百千人。自更始败后，幽闭殿内，拔庭中芦服根，捕池鱼而食之。(《东观汉记》同。)</p>
<p>　　《北史》曰：张威，隋文受禅，迁青州刺史。在州颇事产业，遣家奴於人间鬻菔根，其奴缘此侵扰百姓。上深加责坐，废於家。</p>
<p>　　《正论》曰：理世不真贤，犹治病无真药，当用人参，反登捃菔根。</p>
<p>　　《唐新语》曰：开玄中，中书令萧嵩以《文选》是先代旧业，欲注释之，奏请左补阙王智明、金吾卫佐李玄成、进士陈居等注《文选》。先是，东宫卫佐冯光进入院校《文选》，兼复注释，解鸱蹲云："今之芋子，即是着毛萝菔。"院中学士向外说之，萧嵩闻之，拊掌大笑。</p>
<p>　　《云南记》曰：巂州界缘山野间有菜，大叶而粗茎，其根若大萝卜。土人蒸煮其根叶而食之，可以疗饥，名之为诸侯菜。云武侯南征，用此菜子莳於山中，以济军食。亦犹广都县山枥林，谓掷觐葛木也。</p>
<p>　　○芥</p>
<p>　　《魏子》曰：蓼虫，在蓼则生，在芥则死。非蓼仁芥贼，本不可失也。</p>
<p>　　《刘向别录》曰：尹都尉书有种芥、葵、蓼、韭、葱诸篇。</p>
<p>　　《岭南异物志》曰：唐孟琯常於岭表买芥菜，置壁下忘食，数日皆生四足，有首尾，能行走，大如螗螂，但腰身细长。</p>
<p>　　又曰：南土，芥高者五六尺，子如鸡卵。广州人以巨芥为咸菹，埋地中，有三十年者。贵尚亲宾，以相饷遗。</p>
<p>　　《岭表录异》曰：广州地热，种麦则苗而不实。北人将蔓菁子就彼种者，出土即变为芥。</p>
<p>　　《吴氏本草》曰：芥菹，一名水苏，一名劳祖。</p>
<p>　　○莼</p>
<p>　　《南越志》曰：石莼，似紫菜，色青。</p>
<p>　　《集异记》曰：丹阳张承先家，有鬼长为取它物。会有客，须莼二斗，鲤鱼二十头。鬼将一小儿置骠骑，令小儿睡，眼觉，看篮中，已有莼、鲤。</p>
<p>　　《幽明录》曰：阿东常丑奴，泛湖边拔蒲，暮宿空舍。时日暮，见一女姿容极美，乘舡载莼，至舍寄住，变而为獭。</p>
<p>　　○蘘荷</p>
<p>　　《说文》曰：蘘，蘘荷也，一名菏苴。(《广雅》同。)</p>
<p>　　崔豹《古今注》曰：蘘荷，似蓄苴而白，蓄苴色紫。花生根中，花未败时可食，久置则削烂，不为实矣。叶似姜，宜阴翳地，常依荫而生也。</p>
<p>　　《搜神记》曰：余外妇姊夫蒋士，有佣客，得疾下血。医以中蛊，乃密以蘘荷根布席下，不使知。乃狂言曰："食我蛊者，乃张小人也。"乃呼张小，小亡去。今世攻蛊，多雨曾荷根，往往验。蘘荷，或谓嘉草。</p>
<p>　　《葛洪方》曰：人得蛊，取蘘荷叶，著卧席下，不使知，立呼蛊姓名。</p>
<p>　　潘岳《闲居赋》曰：蘘荷依阴，时藿向阳。</p>
<p>　　○紫菜</p>
<p>　　《集异记》曰：会稽照诞入海彩菜，於山上曝之。夜忽见群鬼，张目切齿，欲来击诞。诞奋刀斫之，槛屙悉被靡。乃就诞乞少许紫菜，诞不为与。</p>
<p>　　《吴郡缘海记》曰：郡海边诸山，悉生紫菜，《吴赋》云："纶组紫绛"者也。</p>
<p>　　○苦买</p>
<p>　　《晋书·安帝记》曰：义熙二年，有苦买菜生杨州营，茎高四尺六寸，广二尺二寸。是后岁多征伐，人民积苦。故苦买者，买苦也。</p>
<p>　　○芹</p>
<p>　　《尔雅》曰：芹，楚葵。(今死晷芹也。)</p>
<p>　　《诗》曰：觱沸槛泉，言彩其芹。(芹，菜也。)</p>
<p>　　又曰：《泮水》曰：思乐泮水，薄彩其芹。(芹，水菜也。)</p>
<p>　　《列子》曰：宋国有人，其妻告之曰："昔有人，甘茙菽与芹子，乡豪常之，哲於其口，嘇於其肠，众哂之。"</p>
<p>　　《吕氏春秋》伊尹说曰，菜之美者，云梦之芹也。</p>
<p>　　范汪《祠制》曰：孟春，祭有芹菹。</p>
<p>　　《宋林》曰：{艹岂}(音岂。)美菜，生云梦。</p>
<p>　　○荠</p>
<p>　　《尔雅》曰：芫，(思历切。)蓂大荠。(似荠，细叶，俗呼老荠。)</p>
<p>　　又曰：蒫，(才何切。)荠实。</p>
<p>　　《广雅》曰：芫蓂，马辛也。</p>
<p>　　《说文》曰：荠，草，可食。</p>
<p>　　《诗》曰："谁谓荼苦，其甘如荠。"(荼，苦菜也。而君子於己之苦，又甚於荼。北方之，荼则如甘荠。)</p>
<p>　　《礼》曰：孟夏之月，靡草死。(荠、葶苈之属。)</p>
<p>　　《春秋繁露》曰：荠，以美冬水气也。荠，甘味也，乘於水气，故美者甘胜寒也。荠之言济，所以济大水也。</p>
<p>　　《淮南子》曰：荠、麦冬生而夏死。</p>
<p>　　《抱朴子》曰：荠、麦、大蒜，仲夏而枯。</p>
<p>　　《物理论》曰：夫解小而引大，了浅而伸深，犹以牛刀割鸡，长殳刈荠。</p>
<p>　　《吴氏本草》曰：芫蓂，一名析目，一名策冥，一名马驹。雷公、神农、扁鹊，辛；李氏小温。四月彩，干二十日。生道旁。细辛、乾姜、苦参、荠实、神农，甘毒，生野田。五月五日彩，阴乾，治腹胀。</p>
<p>　　○蕨</p>
<p>　　《诗》曰：陟彼南山，言彩其蕨。(蕨，鳖菜也。)</p>
<p>　　又曰：山有蕨薇，隰有杞桋。</p>
<p>　　《晋书》曰：齐王秉权，张翰谓郡人顾荣曰："天下纷纷未已，吾本山林间人，无望于时，去矣！彩南山蕨，饮三江水也。"</p>
<p>　　《尔雅》曰：蕨，鳖。(初生尾炤，可食。江西谓植殿。)</p>
<p>　　《古诗》曰：山桃发红萼，野蕨渐紫苞。</p>
<p>　　○堇</p>
<p>　　《诗》曰：周原膴膴，堇荼如饴。(堇，菜也。荼，苦菜也。周之原地肥美，所生菜虽有性苦者，皆甘如饴也。)</p>
<p>　　《礼》曰：芾荁、枌榆、兔薧，(音考。)氵修髓以滑之。(谓用谓和饮食也，蓂堇类也。冬用堇，夏用荁。)</p>
<p>　　《尔雅》曰：啮，苦堇。(今堇葵也，叶似柳，子如米，汋食之滑。)</p>
<p>　　《三十国春秋》曰：刘殷，字长盛。七岁丧其父，哀毁逾礼。曾祖母王氏盛冬思堇，殷入泽中恸哭，有堇生焉，得斛馀。</p>
<p>　　《广语》曰：夏蓂秋堇滑如粉。</p>
<p>　　《后汉书》曰：崔和为平昌太守，性鄙吝，埋钱百斛。其母季春思堇，惜钱不买。</p>
<p>　　○荇</p>
<p>　　《尔雅》曰：莕，接余，其叶符。(丛生死晷，叶圆，在茎端，长短随流水深浅。江东人食之。莕，音杏也。)</p>
<p>　　《诗》曰：参差行菜，左右流之。窈窕淑女，寤寝求之。(荇，接余也。)</p>
<p>　　○邪蒿</p>
<p>　　《北齐书》曰：邢峙，字士峻，以经授皇太子。厨宰进太子食，有菜曰邪蒿，令去之，曰："杆菜有不正之名，非殿下所宜食！"显宗闻而嘉之。</p>
<p>　　○芸台</p>
<p>　　《通俗文》曰：芸台谓之胡菜。</p>
<p>　　《韵集》曰：芸台，胡菜。</p>
<p>　　○薰葇</p>
<p>　　《方言》曰：苏之小者，谓之穰葇。(薰菜也。)</p>
<p>　　○鹿角</p>
<p>　　《南越志》曰：猴葵，色赤，生石上，南越谓之鹿角。</p>
<p>　　○葫荽</p>
<p>　　《石崇奴券》曰：奴当种萝勒、葫荽，不亲不疏。</p>
<p>　　○优殿</p>
<p>　　《南方草物状》曰：合浦有菜，名优殿。以豆酱汁茹食，芳好。可食胡饼。</p>
<p>　　○雍菜</p>
<p>　　《广州记》曰：雍菜生死晷，以为菹。</p>
<p>　　○冬风</p>
<p>　　《广州记》曰：冬风菜，陆生，宜肥肉作羹。二者微味，人甚重之。</p>
<p>　　○络葵</p>
<p>　　《博物志》曰：人食络葵，为狗啮，则疮不差，或致死。</p>
<p>　　○蔊(音竿)</p>
<p>　　《字林》曰：蔊，辛菜也。</p>
<p>　　○荶(音吟)</p>
<p>　　《字林》曰：荶菜，似蒜，生死晷。</p>
<p>　　○波棱</p>
<p>　　《唐书》曰：太宗时，尼婆罗献波棱菜，叶似红蓝，实如蒺藜。火熟之，能益食味。</p>
</div>
</div>
<div class="bookvmiddle">
<a href="/guwen/bookv_15830.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15832.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
