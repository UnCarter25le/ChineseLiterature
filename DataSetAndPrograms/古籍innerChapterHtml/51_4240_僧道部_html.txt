
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
笑林广记·僧道部_古诗文网
</title>
<meta content="追度牒一乡官游寺，问和尚吃荤否。曰：“不甚吃。但逢饮酒时，略用些。”曰：“然则汝又饮酒乎？”曰：“不甚吃。但逢家岳妻舅来，略陪些。”乡官怒曰：“汝又有妻，全不像出家人的戒行。明日当" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_4240.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" id="left2840" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>僧道部</b></span>
<a href="javascript:PlayBookv(4240)" style="margin-left:5px;"><img alt="" height="16" id="speakerimgBookv4240" src="/img/speaker.png" width="16"/></a>
<a href="javascript:ShowYizhu(2840)" id="leftbtn2840" style=" float:right;line-height:20px; height:20px; width:40px; border:1px solid #999999; color:#999999; text-align:center;font-size:14px;-moz-border-radius:5px;-webkit-border-radius:5px;border-radius:5px;">译注</a>
<span id="bookvPlay4240" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%b8%b8%e6%88%8f%e4%b8%bb%e4%ba%ba%e7%ba%82%e9%9b%86">游戏主人纂集</a></p>
<div class="contson">
<p>　　追度牒</p>
<p>　　一乡官游寺，问和尚吃荤否。曰：“不甚吃。但逢饮酒时，略用些。”曰：“然则汝又饮酒乎？”曰：“不甚吃。但逢家岳妻舅来，略陪些。”乡官怒曰：“汝又有妻，全不像出家人的戒行。明日当对县官说，追你度牒。”僧曰：“不劳费心，三年前贼情事发，早已追去了。”</p>
<p>　　掠缘簿</p>
<p>　　和尚做功德回，遇虎，惧甚，以铙钹一片击之。复至，再投一片，亦如之。乃以经卷掠去，虎急走归穴。穴中母虎问故。答曰：“适遇一和尚无礼，只扰得他两片薄脆，就掠一本缘簿过来，不得不跑。”</p>
<p>　　发往邺都</p>
<p>　　有素不信佛事者，死后坐罪甚重。乃倾其冥资，延请僧鬼作功课，遍觅不得。问人曰：“此间固无僧乎？”曰：“来是来得多。都发往邺都了。”</p>
<p>　　追荐</p>
<p>　　一僧追荐亡人，需银三钱，包送西方。有妇超度其夫者，送以低银。僧遂念往东方，妇不悦。以低银对，即算补之，改念西方。妇哭曰：“我的天。只为几分银子，累你跑到东又跑到西，好不苦呀！”</p>
<p>　　哭响屁</p>
<p>　　一人以幼子命犯孤宿，乃送出家。僧设酒款待，子偶撒一屁甚响，父不觉大恸。僧曰：“撒屁乃是常事，何以发悲？”父曰：“我想小儿此后要撒这个响屁，再不能够了。”</p>
<p>　　闻香袋</p>
<p>　　一僧每进房，辄闭门口呼“亲肉心肝”不置。众徒俟其出，启钥镉觑之，无他物，惟席下一香囊耳。众疑此有来历，乃去香，实以鸡粪。僧既归，仍闭门取香囊，且嗅且唤曰：“亲肉心肝呀，你怎么这等臭。非撒了一屁么？”</p>
<p>　　卖字</p>
<p>　　一妇游虎丘，手持素扇。山上有卖字者，每字索钱一文。妇止带有十八文求写，卖字者题曰：“美貌一佳人，胭脂点嘴唇，好像观音样，少净瓶。”子持扇，为馆师见之。问：“此扇何来？”子述以故。师曰：“被他取笑了。”因取十七文，看他如何写法。卖者即书云：“聪明一秀才，文章滚出来，一日宗师到，直呆。”生取扇，含怒下山。途遇一僧，询知其故。僧曰：“待小僧去难他。”遂携十六文以往。写者题曰：“伶俐一和尚，好像如来样。睡到五更头，硬。”僧曰：“尾韵不雅，补钱四文，求你换过。”卖字曰：“既写，如何抹去？不若与你添上罢。”援笔写曰：“硬到大天亮。”</p>
<p>　　没骨头</p>
<p>　　秀才、道士、和尚三人，同船过渡。舟人解缆稍迟，众怒骂曰：“狗骨头，如何这等怠慢！”舟人忍气渡众，下船撑到河中。停篙问曰：“你们适才骂我狗骨头，汝秀才是甚骨头，讲得有理，饶汝性命，不然推下水去！”士曰：“我读书人攀龙附凤，自然是龙骨头。”次问道士，乃曰：“我们出家人，仙风道骨，自然是神仙骨头。”和尚无可说得，乃慌哀告曰：“乞求饶恕，我这秃子，从来是没骨头的。”</p>
<p>　　杜徐</p>
<p>　　一僧赴宴而归。人问坐第几席，答曰：“首席是姓杜的，次席是姓徐的，杜徐之下，就是贫僧了。”</p>
<p>　　天报</p>
<p>　　老僧往后园出恭，误被笋尖搠入臀眼，乃唤疼不止。小沙弥见之。合掌云：“阿弥陀佛，天报。”</p>
<p>　　问秃</p>
<p>　　一秀才问僧人曰：“秃字如何写？”僧曰：“不过秀才的尾巴弯过来就是了。”</p>
<p>　　当真取笑</p>
<p>　　一和尚途行，一小厮叫曰：“和尚和尚，光头浪荡。”僧怒云：“一个筋头翻在你娘肚上。”妇怒曰：“我家小厮，不过作耍，为何出此粗言？”僧曰：“娘娘，难道小僧当真，何须着急？”</p>
<p>　　道士狗养</p>
<p>　　猪栏内忽产下一狗，事属甚奇。邻里环聚议曰：“道是狗养的，又是猪的种；道是猪养的，又是狗的种。”</p>
<p>　　跳墙</p>
<p>　　一和尚偷妇人，为女夫追逐，既跳墙，复倒坠，见地上有光头痕，遂捏拳即指痕土上如冠子样，曰：“不怕道士不承认。”</p>
<p>　　养汉尼</p>
<p>　　有尼姑同一妓者，死见阎王。王问妓曰：“汝前世做何生理？”妓曰：“养汉接客。”王判云：“养汉接人，方便孤身。发还阳世，早去超生。”问尼姑：“你是何人？”答曰：“吃素念佛。”王亦判云：“吃素念经，佛口蛇心。一百竹片，打断脊筋。”尼哀告曰：“不瞒大王说，小妇人虽是个尼姑，其实背地里养汉，做私窠子的。”</p>
<p>　　僧浴</p>
<p>　　僧见道家洗浴，先请师太，次师公，后师父，挨次而行，毫不紊乱。因感慨自叹曰：“独我僧家全无规矩。老和尚不曾下去，小和尚先脱得精光了。”</p>
<p>　　见和尚</p>
<p>　　有三人同行，途遇穿一破裤者。一友曰：“这好像猎户张三。”一人曰：“不然。还似渔翁撒网。”又一人曰：“都不确。依我看来，好像一座多年破庙。”问：“为何？”答曰：“前也看见和尚，后也看见和尚。”</p>
<p>　　上下光</p>
<p>　　师号光明，徒号明光。客问：“贤师徒法号如何分别？”徒答曰：“上头光是家师，下头光即是小僧。”</p>
<p>　　望烟囱</p>
<p>　　富人才当饮啖，闲汉毕集。因问曰：“我这里每到饭熟，列位便来，就一刻也不差，却是何故？”诸闲汉曰：“遥望烟囱内烟出，即知做饭，熄则熟矣，如何得错。”富人曰：“我明日买个行灶来煮，且看你们望甚么？”众曰：“你煨了行灶，我等也不来了。”</p>
<p>　　忏悔</p>
<p>　　孝子忏悔亡父，僧诵普庵咒。至“南无佛佗耶”句，孝子喜曰：“正愁我爷难过奈何桥，多承佗过了。”乃出金劳之。僧曰：“若肯从重布施，连你娘等我也佗了去罢。”</p>
<p>　　桩粪</p>
<p>　　有买粪于寺者，道人索倍价，乡人讶之。道人曰：“此粪与他处不同，尽是师父们桩实落的，泡开来一担便有两担。”</p>
<p>　　倒挂</p>
<p>　　一士问僧云：“你看我腹中是甚么？”僧曰：“相公自然满腹文章在内。”士曰：“非也。”曰：“然则是五脏六腑乎？”士曰：“亦非也。”僧问何物，曰：“一肚皮和尚。若不信，现有一光头挂在外面。”</p>
<p>　　祭器</p>
<p>　　僧临终嘱其徒曰：“享祀不须他物，只将你窟臀供座足矣。”徒如命。方在祭献，听见有人叩门。忙应曰：“待我收拾了祭器就来。”</p>
<p>　　头眼</p>
<p>　　一僧与人对弈，因夺角不能成眼，躁甚头痒。乃手摩头顶而沉吟曰：“这个所在，有得一个眼便好。”</p>
<p>　　驱蚊</p>
<p>　　一道士自夸法术高强，撇得好驱蚊符，或请得以贴室中。至夜蚊虫愈多。往咎道士。道士曰：“吾试往观之。”见所贴符曰：“原来用得不如法耳。”问：“如何用法？”曰：“每夜赶好蚊虫，须贴在帐子里面。”</p>
<p>　　谢符</p>
<p>　　一道士过王府基，为鬼所迷，赖行人救之，扶以归。道士曰：“感君相救，无物可酬，有避邪符一道，聊以奉谢。”</p>
<p>　　鬼王撒尿</p>
<p>　　大族出丧，路逢大雨。女眷人等，避于路旁檐下。和尚没处存身，暂躲在开路神腹内。少顷，一僧从神腰里伸头探望，看雨住否。诸女眷惊曰：“我们回避，开路神要撒尿哩。”</p>
</div>
</div>
<div class="bookvmiddle">
<a href="/guwen/bookv_4239.aspx">上一章</a>
<a href="/guwen/book_51.aspx" style="border:0px;line-height:27px; height:27px;">目录</a>
<a href="/guwen/bookv_4241.aspx">下一章</a>
</div>
</div>
</div>
<div class="right" id="right2840" style="width:580px; display:none;"></div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
