
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
清代名人轶事·清操类·卷一_古诗文网
</title>
<meta content="◎范氏督两江雍正时，范时绎任两江督，镇静和平。养廉之外，苞苴不入。上闻其清贫，降旨褒美，命三巡抚酌议养赡。放衙夜静，惟闻诸子读书声。范氏先有承烈、承勋，相继任两江督，及时绎至，题其" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16206.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>清操类·卷一</b></span>
<a href="javascript:PlayBookv(16206)" style="margin-left:5px;"><img alt="" height="16" id="speakerimgBookv16206" src="/img/speaker.png" width="16"/></a>
<span id="bookvPlay16206" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%91%9b%e8%99%9a%e5%ad%98">葛虚存</a></p>
<div class="contson">
<p>　　◎范氏督两江</p>
<p>　　雍正时，范时绎任两江督，镇静和平。养廉之外，苞苴不入。上闻其清贫，降旨褒美，命三巡抚酌议养赡。放衙夜静，惟闻诸子读书声。范氏先有承烈、承勋，相继任两江督，及时绎至，题其堂曰“三到”，亦盛事也。</p>
<p>　　◎赓总宪</p>
<p>　　赓总宪年七十五，耳目聪明，精神强健，自言生平最能耐苦。尝居俄罗斯边界四年，未尝着大米、醢酱等物。其地牛羊肉外，蔬菜不可得，内地人携种艺植，馈遗上官，即同珍品。其地四月后醒冰，七月即降霜，蔬菜生意不过六七十日耳。又云尝随秋猕围廿余次。</p>
<p>　　木兰者，清语哨鹿围场总名也。凡鹿至降霜前，孳息最繁，人披鹿皮、戴鹿首，肖鹿之形；口吹角，肖鹿之声，引鹿自至，因易捕获耳。又言上哨鹿，必于天未明时，亲出围场一二十里外，扈从遴选巴图鲁二十余员，前一日先遣人听鹿声，至则扑仆，以银管刺脐，吸饮其血焉。</p>
<p>　　◎朱文正之清德</p>
<p>　　大兴朱文正公，乾、嘉时名臣也，崖岸高峻，清绝一尘，虽然宰相，刻苦如寒士，馈遗无及门者。与新建裘文达公最善，一日至裘处，谈次，忽叹曰：“贫甚奈何？去冬上所赐貂褂，亦付质库矣。”裘笑曰：“君生成穷命，复何言？我管户都，适领得饭食银千两，可令君一扩眼界。”因呼仆陈之几上，黄封灿然。公注视良久，忽起手攫二元宝，疾趋登车去。</p>
<p>　　◎其二</p>
<p>　　朱文正公清德素修，为时宗仰。薨之日，卧处仅一布被布褥，其别舍则残书数箧而已，见者莫不悲感。仁宗亲赐奠，甫至门即放声哭，且赐以挽诗，有“半生惟独宿，一世不言钱”之句。</p>
<p>　　◎王东皋清节</p>
<p>　　王东皋伯勉，河南汤阴人，丙戌进士，久于铨曹，一介不取，恒居官廨，虽胥吏亦服其清正。同年范印心，以平阳监司入觐，念其贫，怀金将遗之，约同年馆卿钱纟廷同往，语久之，卒不敢言而退。寒冬惟一羊裘，数年不易也。御史李某过汤阴，见其居室卑陋，叹其清节，特蔬荐之。时王已自选郎改御史，内升京卿。归里，上有意以都御史召，竟未及用而卒，海内惜之。满洲总宪某，尝叹盐法之弊，合肥龚端毅公曰：“古云，有治人，无治法，但以两淮付王伯勉，两浙付魏象枢，各加佥都御史久任，何患盐政不肃清乎？”</p>
<p>　　◎松文清食贫</p>
<p>　　松文清公，贵能食贫，老不怠事。出为伊犁将军，未挈眷属。一日，遣役至京，附银五十两，将以迎夫人也。役未行而银已他用，即亦不复寄赀。公子少宰熙昌，竭力摒挡，始获就道。夫人既至，则置之别院中，日扃其门，供馔之外月与钱十千，婢媪佣值，均取给焉。其内召为冢宰也，行抵涿州，借喇嘛一骑，连夜至圆明园，家人戚友，远迎者俱不及知。</p>
<p>　　到园即具折，次日召见，即进讲《大学》首章：治国平天下，当自正心诚意始。晚仍宿园中。又次日入城，先赴吏部之任，日晡方归家，其妾迎于中门，公顾问谁家戚谊，公子曰：“此某姨娘也。”公始恍然。梁氏《归田琐记》载公逸事甚多，余节采其二，而公之忠勤廉正，略见一斑矣。</p>
</div>
</div>
<div class="bookvmiddle">
<a href="/guwen/bookv_16205.aspx">上一章</a>
<a href="/guwen/book_186.aspx" style="border:0px;line-height:27px; height:27px;">目录</a>
<a href="/guwen/bookv_16207.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
