
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
滴天髓阐微·上篇·震兑_古诗文网
</title>
<meta content="震兑主仁义之真机，势不两立，而有相成者存。【原注】震在内，兑在外，月卯日亥或未，年丑或巳时酉是也。主之所喜者在震，以兑为敌国，必用火攻；主之所喜者在兑，以震为奸宄，备御之而已，不必" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16294.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>上篇·震兑</b></span>
<a href="javascript:PlayBookv(16294)" style="margin-left:5px;"><img alt="" height="16" id="speakerimgBookv16294" src="/img/speaker.png" width="16"/></a>
<span id="bookvPlay16294" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%ba%ac%e5%9b%be">京图</a></p>
<div class="contson">
<p>　　震兑主仁义之真机，势不两立，而有相成者存。</p>
<p>　　【原注】震在内，兑在外，月卯日亥或未，年丑或巳时酉是也。主之所喜者在震，以兑为敌国，必用火攻；主之所喜者在兑，以震为奸宄，备御之而已，不必尽去，不必兴兵也。兑在内，震在外，月酉日丑或巳，年未或亥时卯者是也。主之所喜者在兑，以震为游兵，易于灭而不可党震也；主之所喜者在震，以兑为内寇，难于灭而不可助兑也。以水为就客，相间于一下，或年酉月卯日丑时亥，年甲月庚、日甲时辛之例，亦论主之所喜所忌者何如，而论攻备之法 。然金忌木，木不带火，木不伤土者，不必去木也。若木忌金，而金强者不可战，惟囚金而木茂，木终不能为金之害，反以成金之义；春木而金盛，金实足以制木之性，反以全木之仁。其月是木，年日时皆金者，不必问主之所喜所忌，而亦宜成金之性。</p>
<p>　　【任氏曰】：</p>
<p>　　震陽也，先天之位在八白，陰固陰而陽亦陰矣；兑陰也，先天之位在四绿，陽固陽而陰亦陽矣。震为长男，雷从地起，一陽生于坤之初；兑为少女，山泽通气，故三陰生于乾之终。长男配少女，天地生成之妙用；若长女配少男，陽虽生而陰不能成矣。是故兑为万物之所悦，至哉言乎！是以震兑虽不两立，亦有相成之义也。余细究之，震兑之理有五，攻、成、润、从、暖也。春初之木，木嫩金坚，火以攻之；仲春之木，木旺金衰，土以成之；夏令之木，木泄金燥，水以润之；秋令之木，木凋金锐，土以从之；冬令之木，木衰金寒，火以暖之。则无两立之势，而有相成仁义之势矣。若内外之说，不过衰旺相敌之意也。当泄则泄，当制则制，须观其金木之竟向，不必拘执而分内外也。</p>
<p>　　丙寅 庚寅 甲申 乙丑</p>
<p>　　辛卯 壬辰 癸巳 甲午 乙未 丙申</p>
<p>　　甲木生于立春后四日，春初木嫩，天气寒凝，日主坐申，月透庚金，丑土贴生申金，木嫩金坚，用火以攻之。喜得年于透丙，三陽开泰，万象回春，何其妙也！初运辛卯壬辰，有伤丙火，蹭蹬芸窗；癸巳运转南方，丙火禄旺，纳粟入监，运捷南宫；甲午乙未，宦海无波，申运不禄。</p>
<p>　　庚戌 己卯 甲寅 丁卯</p>
<p>　　庚辰 辛巳 壬午 癸未 甲申 乙酉</p>
<p>　　甲木生于仲春，坐禄逢刃，木旺金衰，用土以成之，方能化土生金，斩削以成真。初游幕，获利纳捐，至癸未运出仕；甲申乙酉，木无根，金得地，从佐二升知县而迁州牧。</p>
<p>　　庚辰 壬午 甲辰 丁卯</p>
<p>　　癸未 甲申 乙酉 丙戌 丁亥 戊子</p>
<p>　　甲木生于仲夏，时干丁火透出，用水以润之，然水亦赖金生，金亦赖水养；更妙支逢两辰，泄火生金蓄水，一气相生，五行俱足。是以早游泮水，科甲联登，仕至观察，一生惟丙戌运金水两伤不利，其余皆顺境。</p>
<p>　　庚戌 甲申 甲戌 乙丑</p>
<p>　　乙酉 丙戌 丁亥 戊子 己丑 庚寅</p>
<p>　　甲木生于孟秋，财生杀旺，虽天干三透甲乙，而地支不载，木凋金锐，用土以从之也。格成从杀。戌运武甲出身；丁亥运生木克金，刑耗多端；戊子己丑，财生杀旺，仕至副将。</p>
<p>　　辛酉 庚子 甲子 丙寅</p>
<p>　　己亥 戊戌 丁酉 丙申 乙未 甲午</p>
<p>　　甲木生于仲冬，木衰金寒，用火以暖之，金亦得其制矣；况乎时逢禄旺，一陽解冻，所谓“得气之寒，遇暖而发”。故寒木必得火以生之也。所以科甲联登，仕至侍郎。</p>
<p>　　上五造举甲木为例，乙木亦同此论。</p>
</div>
</div>
<div class="bookvmiddle">
<a href="/guwen/bookv_16293.aspx">上一章</a>
<a href="/guwen/book_189.aspx" style="border:0px;line-height:27px; height:27px;">目录</a>
<a href="/guwen/bookv_16295.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
