
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
滴天髓阐微·下篇·闲神_古诗文网
</title>
<meta content="一二闲神用去么，不用何妨莫动它；半局闲神任闲着，要紧之场作自豪。【原注】喜神不必多也，一喜而十备矣；忌神不必多也。一忌而十害矣。自喜忌之外，不足以为喜，不足以为忌，皆闲神也。如以天" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_16306.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>下篇·闲神</b></span>
<a href="javascript:PlayBookv(16306)" style="margin-left:5px;"><img alt="" height="16" id="speakerimgBookv16306" src="/img/speaker.png" width="16"/></a>
<span id="bookvPlay16306" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e4%ba%ac%e5%9b%be">京图</a></p>
<div class="contson">
<p>　　一二闲神用去么，不用何妨莫动它；半局闲神任闲着，要紧之场作自豪。</p>
<p>　　【原注】喜神不必多也，一喜而十备矣；忌神不必多也。一忌而十害矣。自喜忌之外，不足以为喜，不足以为忌，皆闲神也。</p>
<p>　　如以天干为用；成气成合，而地支之神，虚脱无气，冲合自适，升降无情；如以地支为用，成助成合，而天干之神，游散浮泛，不碍日主，主陽辅陽，而陽气停泊，不冲不动，不合不助；日月有情，年时不顾，日主无害，日主无气情；日时得所，年月不顾，日主无害，日主无冲无合，虽有闲神，只不去动他，但要紧之地，自结营寨。至于运道，只行自家边界，亦足为奇。</p>
<p>　　【任氏曰】：</p>
<p>　　有用神必有喜神，喜神者，辅格助用之神也，然有喜神，亦必有忌神忌神者，破格损用之神也。自用神、喜神、忌神之外，皆闲神也。惟闲神居多，故有一二半局之称，闲神不伤体用，不碍喜神，可不必动它也。任其闲着，至岁支遇破格损用之时，而喜神不能辅格护用之际，谓要紧之场，得闲神制化岁运之凶神忌物，匡扶格局喜用；或得闲神合岁支之神，化为喜用而辅格助用，为我一家人也。此章本文，所重者在末句“要紧之场，作自家”也，原注未免有误。至云虽有闲神，只不去动它，要紧之场，自结营寨，至于运道，只行自家边界，诚如是论，不但不作自家，反作贼鬼提防矣。此非一定之理也。如用木，木有余，以火为喜神，以金为忌神，以水为仇神，以土为闲神；木不足，以水为喜神，以土为忌神，以金为仇神，以火为闲神，是以用神必得喜谉之佐，闲神之助，则用神有势，不怀忌神矣，木论如此，余者可知。</p>
<p>　　庚寅 戊子 甲寅 丙寅</p>
<p>　　己丑 庚寅 辛卯 壬辰 癸巳 甲午 乙未</p>
<p>　　甲木生于子月，两陽进气，旺印生身，支坐三寅，松柏之体，旺而且坚，一点庚金临绝，不能克木，反为忌神，寒木向陽，时干丙火清透，敌其寒凝，泄其菁英，而为用喜神冬火本虚，以寅木为喜神，月干戊土能制水，又能生金，故为闲神，以水为仇神，喜其丙火清纯。至卯运泄水生火，早登科甲；壬辰癸巳，得闲神制合，官途平坦；甲午乙未，火旺之地，仁至尚书。</p>
<p>　　甲子 丁卯 甲寅 庚午</p>
<p>　　戊辰 己巳 庚午 辛未 壬申 癸酉</p>
<p>　　甲木生于促春，支逢禄刃，干透比肩，旺之极矣，时上庚金，无根为忌，月干丁火为用，通辉之气。所以早登之路，仁至观察；惜无土之闲神，运至壬申，金水并伤体用，故不能免祸耳。</p>
<p>　　出门要向天涯游，何事裙钗瓷意留。</p>
<p>　　【原注】本欲奋发有为者也，而日主有合，不顾用神，用神有合，不顾日主，不欲贵而遇贵，不欲禄而遇禄，不欲合而遇合，不欲生而遇生，皆有情而反无情，如禄钗这留不去也。</p>
<p>　　【任氏曰】：</p>
<p>　　此乃贪合不化之意也，既合宜化之，化之喜者，名利自如；化之忌者，灾咎必至。合而不化，谓绊住留连，贪彼忌此，而无大志有为也。日主有合，不顾用神之辅我。而忌其大志也；用神有合，不顾日主之有为，不佐其成功也，又有合神真，本可化者，反助其从合之神而不化也；又有日主休囚，本可从者，反逢合神之助而不从也。此皆有情而反无情，如禄钗之恣意留也。</p>
<p>　　乙未 庚辰 戊辰 丙辰</p>
<p>　　己卯 戊寅 丁丑 丙子 乙亥 甲戌</p>
<p>　　戊土生于季春，乙木官星透露，盘根在未，余气在辰，本可为用。嫌其合庚，谓贪合忌克，不顾日主之喜我，合而不化。庚金亦可作用，又有丙火当头，至二十一岁，因小试不利，即弃诗书，不事生产，以酒为事；且曰：高车大纛不为荣，连陌度阡，吾不为富，惟此怡悦性情，适吾口体，以终吾身，足矣！</p>
<p>　　丁丑 癸卯 丙戌 辛卯</p>
<p>　　壬寅 辛丑 庚子 己亥 戊戌 丁酉</p>
<p>　　丙火生于仲春，印正官清，日元生旺，足以用官。所嫌丙辛一合，不顾用神之辅我，辛金柔软，丙火逢之而怯，柔能制刚，恋恋不舍，忌有为之志；丙嫌卯戌合而化劫，所以幼年过目成诵，后因恋洒色，废学亡资，竟为酒色丧身，一事无成。</p>
<p>　　不管白雪与明月，任君策马朝天阙。</p>
<p>　　【原注】日主乘用神而驰骤，无私意牵制也；用神随日主而驰骤，无私情羁绊也。足以成其大志，是无情而有情也。</p>
<p>　　【任氏曰】：</p>
<p>　　此乃逢冲得用意也，冲则动也，动则驰也。局中除用神喜神之外，而日主与他神有所贪恋者，得用神喜神冲而去之，则日主无私意牵制，乘喜神之势而驰骤矣。局中用神喜神与他神有所贪恋者，日主能冲克他审而去之，则喜神无私之羁绊，随日主而驰骤矣。此无情而反有情，以丈夫之志，不恋私情而大志有为也。</p>
<p>　　丁卯 辛亥 丙寅 丙申</p>
<p>　　庚戌 己酉 戊申 丁未 丙午 乙巳</p>
<p>　　此造杀虽秉令，而印绶亦旺，兼之比劫并透，身旺足以用杀。用杀不宜合杀，合则不显，加以辛金贴身，而日主之情，必贪恋羁绊。喜其丁火劫去辛金，使日主无贪恋之私，申金冲动寅木，使日主无牵制之意。更妙申金滋杀，日主依喜用而驰骤矣。至戊申运，登科发甲，大志有为也。</p>
<p>　　辛巳 丙申 壬寅 庚戌</p>
<p>　　乙未 甲午 癸巳 壬辰 辛卯 庚寅</p>
<p>　　壬水生于申月，虽秋水通源，而财杀并旺，以申金为用。第天干丙辛、地支申巳皆合，合之能化，亦可帮身，合之不化，反为羁绊，不顾日主，喜我为用也，且金当令，火通根，只有贪恋之私，而无化合之意。妙在日主自克丙火，使丙火无暇合辛，寅去冲动申金，使其克木、则丙火之根反拔，而日主之壬，固无牵制之私，用神随日主而驰骤矣，至癸巳运，连登甲第，仕至观察，而成其大志也。</p>
</div>
</div>
<div class="bookvmiddle">
<a href="/guwen/bookv_16305.aspx">上一章</a>
<a href="/guwen/book_189.aspx" style="border:0px;line-height:27px; height:27px;">目录</a>
<a href="/guwen/bookv_16307.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
