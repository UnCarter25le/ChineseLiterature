
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
辽史·志·卷十四_古诗文网
</title>
<meta content="◎历象志下○朔考古者太史掌正岁年以叙事，国史以事系日，以日、月、时系年。时月不正，则叙事不一。故二史合为一官，颁历授时，必大一统。辽、汉、周、宋，俱行夏时，各自为历。国史闰朔，颇有" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_8636.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>志·卷十四</b></span>
<a href="javascript:PlayBookv(8636)" style="margin-left:5px;"><img alt="" height="16" id="speakerimgBookv8636" src="/img/speaker.png" width="16"/></a>
<span id="bookvPlay8636" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e8%84%b1%e8%84%b1%e7%ad%89">脱脱等</a></p>
<div class="contson">
<p>　　◎历象志下</p>
<p>　　○朔考</p>
<p>　　古者太史掌正岁年以叙事，国史以事系日，以日、月、时系年。时月不正，则叙事不一。故二史合为一官，颁历授时，必大一统。辽、汉、周、宋，俱行夏时，各自为历。国史闰朔，颇有异同。辽初用《乙未元历》，本何承天《元嘉历》法，后用《大明历》，本祖冲之《甲子元历》法。承天日食晦朏，一章必七闰；冲之日食必朔，或四年一闰。用《乙未历》，汉、周多同；用《大明历》，则间与宋异。　国史叙事，甲子不殊，闰朔多异，以此故也。耶律俨《纪》以《大明》法追正《乙未》月朔，又与陈大任《纪》时或抵牾。稽古君子，往往惑之。</p>
<p>　　用《五代职方考》志契丹州军例，作《朔考》。法殊曰“异”，传讹曰“误”；辽史不书国，俨、大任偏见并见各名；他史以国冠朔。并见注于后。</p>
<p>　　(表略)</p>
<p>　　宋元丰元年十二月，诏司天监考辽及高丽、日本国历与《奉元历》同异。辽己未岁气朔与《宣明历》合，日本戊午岁与辽历相近，高丽戊午年朔与《奉元历》合，气有不同。戊午，辽大康四年，己未，五年也。当辽、宋之世，二国司天固相参考矣。</p>
<p>　　高丽所进《大辽事迹》载诸王册文，颇见月朔，因附入。</p>
<p>　　象</p>
<p>　　孟子有言：“天之高也，星辰之远也，苟求其故，千岁之日至可坐而致。”甚哉，圣人之用心，可谓广大精微，至矣尽矣！</p>
<p>　　日有晷景，月有明魄，斗有建除，星有昏旦。观天之变而制器以候之，八尺之表，六尺之筒，百刻之漏，日月星辰示诸掌上。运行即察，度分即审，于是像天圜以显运行，置地柜以验出入，浑象是作。天道之常，寻尺之中可以俯窥，陶唐之象是矣。设三仪以明度分，管一衡以正辰极，浑仪是作。天文之变，六合之表可以仰观，有虞之玑是矣。体莫固于金，用莫利于水。范金走水，不出户而知天道，此圣人之所以为圣也。</p>
<p>　　历代仪象表漏，各具于志。太宗大同元年，得晋历象、刻漏、浑象。后唐清泰二年已称损折不可施用，其至中京者概可知矣。古之炼铜，黑黄白青之气尽，然后用之，故可施久远。唐沙门一行铸浑天仪，时称精妙，未几铜铁渐涩，不能自转，置不复用。金质不精，水性不行，况移之沍寒之地乎！</p>
<p>　　刻漏</p>
<p>　　晋天福三年造。《周官》契壶氏，悬壶必爨之以火。地虽沍寒，盖可施也。</p>
<p>　　官星</p>
<p>　　古者官星万余名。遭秦焚灭图籍，世秘不传。汉收散亡，得甘德、石申、巫咸三家图经。经纬合千余官，仅存什一。分为三垣、四宫、二十八宿，枢以二极，建以北斗，纬以五星，日月代明，贵而太一，贱逮屎糠。占决之用，亦云备矣。司马迁《天官书》既以具录，后世保章守候，无出三家官星之外者。天象昭垂，历代不易，而汉、晋、隋、唐之书累志天文，近于衍矣。且天象禨祥，律格有禁，书于胜国之史，诖误学者，不宜书。其日食、星变、风云、震雪之祥，具载《帝纪》，不复书。</p>
</div>
</div>
<div class="bookvmiddle">
<a href="/guwen/bookv_8635.aspx">上一章</a>
<a href="/guwen/book_97.aspx" style="border:0px;line-height:27px; height:27px;">目录</a>
<a href="/guwen/bookv_8637.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
