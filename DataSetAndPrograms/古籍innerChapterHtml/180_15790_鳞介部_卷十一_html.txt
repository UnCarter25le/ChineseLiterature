
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head><meta content="no-siteapp" http-equiv="Cache-Control"/><meta content="no-transform " http-equiv="Cache-Control"/><meta content="text/html; charset=utf-8" http-equiv="Content-Type"/><title>
太平御览·鳞介部·卷十一_古诗文网
</title>
<meta content="○牛鱼《博物志》曰：东海中有牛鱼，形如牛。剥其皮悬之，潮死炅则毛起，潮去则伏。《临海异物志》曰：牛鱼，形如犊子，毛色青黄。好眠卧，人临其上，及觉，声如大牛，闻一里。《魏武四时食制》" name="description"/>
<script type="text/javascript">
        if ((navigator.userAgent.match(/(phone|pad|pod|iPhone|iPod|ios|iPad|Android|Mobile|BlackBerry|IEMobile|MQQBrowser|JUC|Fennec|wOSBrowser|BrowserNG|WebOS|Symbian|Windows Phone)/i))) {
            window.location.href = "https://m.gushiwen.org/guwen/bookv_15790.aspx";
        } else {

        }
</script>
<link href="/css/skinSo20180726.css" rel="stylesheet" type="text/css"/>
<script>
        var _hmt = _hmt || [];
        (function () {
            var hm = document.createElement("script");
            hm.src = "//hm.baidu.com/hm.js?04660099568f561a75456483228a9516";
            var s = document.getElementsByTagName("script")[0];
            s.parentNode.insertBefore(hm, s);
        })();
    </script>
</head>
<body onclick="closeshowBos()">
<div class="main1">
<div class="cont">
<div class="left">
<a href="https://www.gushiwen.org/">古诗文网</a>
</div>
<div class="right">
<div class="son1">
<a href="https://www.gushiwen.org/" style="margin-left:1px;">推荐</a>
<a href="https://www.gushiwen.org/shiwen/">诗文</a>
<a href="/mingju/">名句</a>
<a href="/authors/">作者</a>
<a href="/guwen/" style="background-color:#757863;border-bottom:3px solid #F0EFE2;line-height:43px; height:43px;">古籍</a>
<a href="/user/collect.aspx" rel="nofollow">收藏</a>
<a href="/app/" style="width:65px;" target="_blank">手机版</a>
</div>
<div class="son2">
<div class="search">
<form action="/search.aspx" contenttype="text/html; charset=utf-8" onsubmit="return selectSearch()">
<input autocomplete="off" id="txtKey" maxlength="40" name="value" onfocus="setInterval('showBos()',1000)" onkeydown="noajaxkeyUp()" style="height:25px; line-height:25px; float:left; padding-left:5px; width:264px; font-size:14px; clear:left; border:0px;" type="text" value=""/>
<input style="float:right; width:20px; height:20px; clear:right; margin-top:4px; margin-right:3px; background-image:url(/img/docSearch.png); background-repeat:no-repeat; background-size:20px 20px; border:0px;cursor:pointer;" type="submit" value=""/>
<input id="b" style="display:none;" type="text"/>
</form>
</div>
<div id="box"></div>
</div>
</div>
</div>
</div>
<div class="main3">
<div class="left" style="width:1000px;">
<div class="sons">
<div class="cont" style=" margin-top:15px;">
<h1 style="font-weight:bold; font-size:20px; line-height:22px; height:22px; margin-bottom:10px;">
<span style="font-size:20px; line-height:22px; height:22px;"><b>鳞介部·卷十一</b></span>
<a href="javascript:PlayBookv(15790)" style="margin-left:5px;"><img alt="" height="16" id="speakerimgBookv15790" src="/img/speaker.png" width="16"/></a>
<span id="bookvPlay15790" style=" display:none;width:1px; height:1px;"></span>
</h1>
<p class="source"><span>作者：</span><a href="/search.aspx?value=%e6%9d%8e%e6%98%89">李昉</a></p>
<div class="contson">
<p>　　○牛鱼</p>
<p>　　《博物志》曰：东海中有牛鱼，形如牛。剥其皮悬之，潮死炅则毛起，潮去则伏。</p>
<p>　　《临海异物志》曰：牛鱼，形如犊子，毛色青黄。好眠卧，人临其上，及觉，声如大牛，闻一里。</p>
<p>　　《魏武四时食制》曰：海牛鱼皮、生毛可以饰物，出扬州。</p>
<p>　　○天牛鱼</p>
<p>　　《南越记》曰：天牛鱼，方圆三丈，眼大如升，在脾头，口在胁中，露齿无唇，两肉角如臂，两翼长六尺，尾长五尺。</p>
<p>　　○死覯鱼</p>
<p>　　《南方草物状》曰：死覯鱼，随海潮搏岸边食人，人乘舡刺之。大者围九尺，长二三尺，似猪形。</p>
<p>　　○鹿鱼</p>
<p>　　《临海异物志》曰：鹿鱼，长二尺馀，头上有角，腹下有脚，如人足。</p>
<p>　　《岭表录异》曰：鹿子鱼，赪其尾鬛，皆有鹿班，赤黄色。余曾览《罗州图》云："州南海中有洲。每春夏，此鱼跳出洲，化而为鹿。"曾有人拾得一鱼，头已化鹿，尾犹是鱼。南人云："鱼化为肉，腥不堪食。"</p>
<p>　　郭璞《江赋》曰：或鹿像鼻。(鹿，头角如鹿。)</p>
<p>　　○虾鱼</p>
<p>　　《尔雅》曰：鲵大者谓之虾。(今鲵鱼似鮉，四脚，前似猕猴，后似狗。声如小儿啼。大者长八九尺。)</p>
<p>　　《异物志》曰：鲵鱼，有四足，如龟而行疾。有鱼之体，而以足行，故曰虾鱼。含水仰天不动，小鸟就饮，因而吞之。</p>
<p>　　《异物记》曰：虾实四足，而有鱼名，头尾类鳀，歧岐而行。生长山涧，出入深坑。顶上有光，迎风濆流。云是懒妇，怨勤自投。</p>
<p>　　○鳐鱼</p>
<p>　　《吕氏春秋》曰：灌死之鱼名曰鳐，状如鲤，有翼。</p>
<p>　　左思《吴都赋》曰：文鳐夜飞而触纶。</p>
<p>　　○珠鳖鱼</p>
<p>　　《山海经》曰：葛山，澧水出焉。中多珠鳖之鱼，如肺而有六足，目有珠。其味酸甘，食之不厉。</p>
<p>　　《山海经图赞》曰：澧死戤鳞，状如浮肺，体兼三才，以货贾客。</p>
<p>　　《吕氏春秋》曰：鱼之美者，澧死戤鱼，名曰珠鳖，六足，有珠。(澧水，在苍梧九疑之西。)</p>
<p>　　○赤〈鱼耎〉鱼</p>
<p>　　《山海经》曰：青丘之山，英水出焉。中多赤〈鱼耎〉，(音需。)其状如鱼而人面，其音如鸳鸯，食之不疥。</p>
<p>　　《经图赞》曰：赤〈鱼耎〉之状，鱼身人头。</p>
<p>　　○何罗鱼</p>
<p>　　《山海经》曰：谯明之山，谯水出焉。其中多何罗之鱼，一首十身，其音如吠犬，食之已痈。</p>
<p>　　○鳛鳛鱼</p>
<p>　　《山海经》曰：涿光之山，嚣水出焉，而西流。其中多鳛鳛之鱼，(音褶。)其状如鹊而十翼，鳞皆在遇狞怗，其音如鹊，可以御火。</p>
<p>　　又《经图赞》曰：鼓翮一运，十翼翩翻，厥鸣如鹊，鳞在遇狞怗。</p>
<p>　　《雒书》曰：鳛鳛鱼，状如鹊，食之不瘴，出涿光山。</p>
<p>　　○〈鱼巢〉鱼</p>
<p>　　《山海经》曰：狱法之山，瀤泽之水出焉。(音怀。)其中多〈鱼巢〉鱼，(音藻。)状如鲤，鸡足。食之已疣。</p>
<p>　　又《图赞经》曰：〈鱼巢〉之为状，半鸟半鳞。</p>
<p>　　○鮨鱼</p>
<p>　　《山海经》曰：北狱之山，诸怀之水出焉。其中多鮨鱼，(音诣。)鱼身犬首，音如婴儿，食之已狂。</p>
<p>　　○鳙鳙鱼</p>
<p>　　《山海经》曰：樕蛛之山，食水出焉。中多鳙鳙之鱼，(音容。)状如犁牛，其音如彘鸣。</p>
<p>　　《山海经图赞》曰：鱼号鳙鳙，如牛虎驳。</p>
<p>　　○箴鱼</p>
<p>　　《山海经》曰：狗状之山，氵只(音枳。)水出焉，中多箴鱼，状如鯈，喙如箴，食者尾鼛。(《南越记》长针鱼，口四寸。)</p>
<p>　　○鱄鱼</p>
<p>　　《山海经》曰：鸡山，暴水出焉，其中有鱄鱼，(音团。)状如鲋，彘毛，其音如豚。见则天大旱。</p>
<p>　　又《图·鱄鱼并颙鸟赞》曰：颙鸟栖林，鱄鱼处川，俱为旱徵。灾延普天，测之无像，厥类惟玄。</p>
<p>　　《吕氏春秋》曰：鱼之美者，洞庭之鱄。</p>
<p>　　○鯥鱼</p>
<p>　　《山海经》曰：柢山多水，有鱼出焉，状如牛，陵居，蛇尾，有翼在魼(祛、榻二音。)下，其音如留牛，其名曰鯥，(音六。)冬死夏生，(蛰类也。)食之无肿疾。</p>
<p>　　《山海经图赞》曰：鱼号曰鯥，处不在水。厥状如牛，鸟翼蛇尾。</p>
<p>　　○〈鱼半〉(音畔)鱼</p>
<p>　　《山海经》曰：英山，禺水出焉，北流注于招水。其中多〈鱼半〉鱼，状如鳖，其音如羊。</p>
<p>　　○〈鱼胃〉(音谓)鱼</p>
<p>　　《山海经》曰：乐游之山，桃水出焉。其中多〈鱼胃〉鱼，其状如蛇而四足。</p>
<p>　　《汉书·地理志》曰：子桐之水，其中泽多〈鱼胃〉鱼。</p>
<p>　　○尾簜鱼</p>
<p>　　《山海经》曰：英鞮之山，氵冤水出焉。是多尾簜之鱼，鱼身蛇首，六足，目如马耳。食之使人不昧，可以御凶。</p>
<p>　　○鳋鱼</p>
<p>　　《山海经》曰：鸟鼠同穴之山，渭水出焉。其中多鳋鱼，(音骚。)其状如鳣鱼，动则其邑大兵。</p>
<p>　　《山海经图赞》曰：物以感应，亦有数动。壮士挺剑，气激江涌。鳋鱼潜渊，出则民悚。</p>
<p>　　○{如鱼}{比鱼}鱼</p>
<p>　　《山海经》曰：鸟鼠同穴之山，滥(音槛。)水出於其西，多{如鱼}{比鱼}之鱼。(如玭二音。)其状如复銚，鸟首而鱼翼鱼尾，其声如磬，是生珠玉。(珠母，蚌类。)</p>
<p>　　《山海经图赞》曰：形如复銚，包玉含珠。有而不积，泄以尾闾。暗与道会，可谓奇鱼。</p>
<p>　　○蠃鱼</p>
<p>　　《山海经》曰：邽(音圭。)山，濛水出焉。其中多蠃鱼，鱼身而鸟翼，声如鸳鸯。见，其国大水。</p>
<p>　　○〈鱼巿〉〈鱼巿〉鱼</p>
<p>　　《山海经》曰：少咸之山，雁门之水，其中多〈鱼巿〉〈鱼巿〉之鱼，(音沛。)食之杀人。</p>
<p>　　○〈鱼此〉鱼</p>
<p>　　《山海经》曰：悬瓮之山，晋水出焉。其中多〈鱼此〉鱼，(音紫。)其状如鯈而赤鳞，其音如吒，食之不骄。(或作慅。)</p>
<p>　　《山海经图赞》曰：微哉〈鱼此〉鱼！食则不骄。物有所感，其用无摽。</p>
<p>　　○鱽父鱼</p>
<p>　　《山海经》曰：阳山，留水出焉。其中有〈鱼舀〉(音滔。)父之鱼，其状如鲋，鱼首，如彘身，食之已欧。</p>
<p>　　《山海经图赞》曰：〈鱼舀〉父鱼首，厥体如豚。</p>
<p>　　○师鱼</p>
<p>　　《山海经》曰：饶山，历号之水出焉。中有师鱼，食之杀人。</p>
<p>　　○文鱼</p>
<p>　　《山海经》曰：景山，睢(音蛆。)水出焉。中多丹粟文鱼。(有班彩也。)</p>
<p>　　○鯩鱼</p>
<p>　　《山海经》曰：半石之山，来需之水出焉。其中多鯩(音纶。)鱼，黑文，状如鲋，食者不肿。</p>
<p>　　○鱼</p>
<p>　　《山海经》曰：半石之山，合水出其阴，是多(音腾。)鱼，其状如〈鱼厥〉，居逵，(逵，死昀晷穴，相交通。)苍文赤尾。食者不痈，可以已瘘。</p>
<p>　　《临海水土记》曰：鱼似鱦，长二尺。</p>
<p>　　○飞鱼</p>
<p>　　《王子年拾遗录》曰：仙人宁封食飞鱼而死，死百年生。故《宁仙游涉七言颂》云："菁藻灼烁钦簇舒，万龄渐死饵飞鱼。"</p>
<p>　　《山海经》曰：騩(音槐。)山，正回之水出焉而北流，注于河。其中多飞鱼，其状如豚而赤文，服之不畏雷，可以御兵。</p>
<p>　　郭璞《山海经图·飞鱼赞》曰：飞鱼如豚，赤文无羽。</p>
<p>　　《山海经》曰：牛首之山，劳水出焉。是多飞鱼，其状如鲋。食之可以已痔。(又曰：飞鱼如豚，赤文，无羽。)</p>
<p>　　张骏《山海经飞鱼赞》曰：飞鱼如鲋，登云游波。</p>
<p>　　《林邑国记》曰：飞鱼，身圆，长丈馀，羽重沓，翼如胡蝉。出入群飞，游翔翳薈，而沉则泳海底。</p>
<p>　　○豪鱼</p>
<p>　　《山海经》曰：渠猪之山，渠猪之水出焉。是多豪鱼，其状如鲔，而赤喙、尾，赤羽。食之，可以已白疥。</p>
<p>　　○鯸鲐鱼</p>
<p>　　左思《吴都赋》曰：王鲔鯸鲐。(刘逵曰：鯸鲐，状如科斗虫。大者长尺馀。腹白，背青，有黄文。性有毒，虽小，獭、犬、鱼不敢啖也。蒸煮肥美。)</p>
<p>　　○鯸〈鱼霸〉鱼</p>
<p>　　潘岳《沧海赋》曰：〈鱼客〉鱼鯸〈鱼霸〉。</p>
<p>　　○鮠(午回切)鱼</p>
<p>　　《广志》曰：鮠鱼，一名河豚。</p>
<p>　　○丹鱼</p>
<p>　　《抱朴子》曰：南阳丹水有丹鱼。先夏至十日夜，伺之，鱼夜浮水，侧有赤光，割取血，以途足，可以步行水上。</p>
<p>　　○〈虫豕〉鱼</p>
<p>　　《广志》曰：〈虫豕〉鱼，一名鮦。(直垄切。)</p>
<p>　　○〈鱼舀〉鱼</p>
<p>　　刘敬叔《异苑》曰：〈鱼舀〉鱼，凡诸鱼欲产，〈鱼舀〉辄以头冲其腹。〈鱼舀〉鱼自欲生者，亦更相撞触。故世人谓为众鱼之生母也。</p>
<p>　　《岭表录异》曰：〈鱼舀〉，南人云：鱼之欲产子者须此鱼，以头触其腹而产。俗呼为生母鱼。</p>
<p>　　○望鱼</p>
<p>　　《魏武四时食制》曰：望鱼侧如刀，可以刈草，出豫章明都泽。</p>
<p>　　○班文鱼</p>
<p>　　鱼豢《魏略》曰：濊国出班鱼皮，汉时恒献之。</p>
<p>　　郭义恭《广志》曰：班文鱼出东夷，濊献其皮。</p>
<p>　　○萧拆鱼</p>
<p>　　《魏武四时食制》曰：萧拆鱼，海之乾鱼也。</p>
<p>　　○〈鱼孚〉〈鱼市〉鱼(上孚下沛)</p>
<p>　　《魏武四时食制》曰：〈鱼孚〉〈鱼市〉鱼，黑色，大如百斤猪，黄肥，不可食。数枚相随，一浮一沉。一名敷。常见首。出淮及五湖。</p>
<p>　　《三十六国春秋》曰：吴人夏丞为孝廉，高士夏仲御以母疾，将市药于京师，随丞入洛。时值禊饮，贾充见而放之。仲曰："我，会稽夏仲御也。"充问："卿居海滨，能献舡不？"仲曰："能之。"充因命焉。仲御即登舡鼓拽，容止可观，为〈鱼孚〉〈鱼市〉之形，俄然云雾杳冥，白鱼跃入其舟，充甚异之。</p>
<p>　　○蕃逾鱼</p>
<p>　　《魏武四时食制》曰：蕃逾鱼，如鳖，大如箕，甲上边有髯，无头，口在腹下，尾长数尺，有节，有毒螫人。</p>
<p>　　○龙鱼</p>
<p>　　《山海经》曰：龙鱼，陵居。其状如狸，(或曰龙鱼似狸一角也。)一曰虾鱼。(音遐。)即有神圣乘此，而行九野。一曰鳖鱼。</p>
<p>　　郭璞《山海经图赞》曰：龙鱼一角，似狸居陵。俟时而出，神圣攸乘。飞骛九域，乘云上升。</p>
<p>　　《括地图》曰：龙鱼，一名虾鱼，状如龙，而有神圣乘此以行九野。</p>
<p>　　郭璞《江赋》曰：或虎状龙颜。(龙鱼亦似鱼。)</p>
</div>
</div>
<div class="bookvmiddle">
<a href="/guwen/bookv_15789.aspx">上一章</a>
<a href="/guwen/book_180.aspx" style="border:0px;line-height:27px; height:27px;">目录</a>
<a href="/guwen/bookv_15791.aspx">下一章</a>
</div>
</div>
</div>
</div>
<div style="clear:both; height:auto; width:1000px; margin-top:20px; margin-left:auto; margin-right:auto;">
<script src="//yijiuningyia.gushiwen.org/production/s4e7.js?avkddwd=kd" type="text/javascript"></script>
</div>
<div class="main4">
© 2018 <a href="https://www.gushiwen.org/">古诗文网</a> | <a href="https://www.gushiwen.org/shiwen/">诗文</a> | <a href="/mingju/">名句</a> | <a href="/authors/">作者</a> | <a href="/guwen/">古籍</a> | <a href="/jiucuo.aspx?u=" rel="nofollow" target="_blank">纠错</a>
</div>
<script type="text/javascript">
    window.onload = function () {
        setIframeHeight(document.getElementById('external-frame'));
    };
        </script>
<script defer="defer" src="/js/skinso20190123.js" type="text/javascript"></script>
<script defer="defer" src="/js/jquery-3.2.1.min.js" type="text/javascript"></script>
<script defer="defer" src="/js/jquery.qrcode.min.js" type="text/javascript"></script>
</body>
</html>
