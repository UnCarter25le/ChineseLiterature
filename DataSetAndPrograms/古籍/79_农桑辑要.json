{
  "book_id": "79",
  "bookName": "农桑辑要",
  "bookIntro": "中国元代初年司农司编纂的综合性农书。成书于至元十年(1273)。其时元已灭金，尚未并宋。正值黄河流域多年战乱、生产凋敝之际，此书编成后颁发各地作为指导农业生产之用。",
  "bookImg": "https://img.gushiwen.org/bookPic/nongsangjiyao.jpg",
  "author_id": "15791",
  "quotation": [
    "None",
    "None"
  ],
  "domainUrl": "https://so.gushiwen.org",
  "bookUrn": "/guwen/book_79.aspx",
  "content": [
    {
      "upperChapter": "典训",
      "innerContent": [
        {
          "innerChapter_id": "6494",
          "innerChapter": "典训_农功起本",
          "innerChapterUrn": "/guwen/bookv_6494.aspx",
          "chapterContent": [
            "《周书》曰：神农之时，天雨粟，神农遂耕而种之。",
            "《白虎通》：“古之人民，皆食禽兽肉。至于神农，因天之时，分地之利，制耒耜，教民农作。神而化之，使民宜之。故谓之‘神农’。”",
            "《典语》：“神农尝草别谷，烝民乃粒食。”",
            "《世本》：“倕作耒耜。倕，神农之臣也？輥？輯？訛。”",
            "《周本纪》：“弃为儿时，其游戏好种植麻、麦。及为成人，遂好耕农、相地之宜，宜谷者稼穑之。民皆法之。尧举以为农师。”",
            "《汉_食货志》：“后稷始纍田，以二耜为耦。”纍，畎同，垄也。",
            "《艺文志》：“农九家，百四十一篇。农家者流，盖出农稷之官，播百谷，劝耕桑，以足衣食。”"
          ],
          "authorName": "佚名",
          "author_id": 15791
        },
        {
          "innerChapter_id": "6495",
          "innerChapter": "典训_蚕事起本",
          "innerChapterUrn": "/guwen/bookv_6495.aspx",
          "chapterContent": [
            "《汉_食货志》：“嘉谷、布帛二者，生民之本，兴自神农之世。”",
            "《易_系辞》：神农氏没，黄帝、尧、舜氏作，通其变，使民不倦。垂衣裳而天下治，盖取诸乾坤。疏：黄帝已上，衣鸟兽之皮，其后人多兽少，事或穷乏，故以丝、麻、布、帛而制衣裳，使民得宜也。",
            "《通典》：周制，享先蚕。先蚕，天驷也，蚕与马同气。汉制，祭蚕神，曰苑窳羊主反妇人、寓氏公主。北齐，先蚕，祠黄帝轩辕氏，如先农礼。后周，祭先蚕西陵氏。"
          ],
          "authorName": "佚名",
          "author_id": 15791
        },
        {
          "innerChapter_id": "6496",
          "innerChapter": "典训_经史法言",
          "innerChapterUrn": "/guwen/bookv_6496.aspx",
          "chapterContent": [
            "《书_洪范》：“八政”：一曰食。教民使勤农业也。人不食则死，食于人最急，故教为先也。食则勤农以求之。二曰货。教民使求资用也。衣则蚕绩以求之。",
            "《无逸》：周公曰：“呜呼，君子所其无逸。先知稼穑之艰难乃逸，则知小人之依。”稼穑，农夫之艰难事，先知之，乃谋逸豫，则知小人之所依怙。",
            "《礼记_王制》：“国无九年之蓄，曰不足；无六年之蓄，曰急；无三年之蓄，曰国非其国也。三年耕，必有一年之食；九年耕，必有三年之食。以三十年之通，虽有凶、旱、水溢，民无菜色。”",
            "《孝经_庶人章》：“用天之道，春则耕种，夏则芸苗，秋则获刈，冬则入廪。分地之利，分别五土之高下，随所宜而播种之。谨身节用，身恭谨，则远耻辱；用节省，则免饥寒。以养父母，此庶人之孝也。”",
            "《史记》：“太史公曰：‘居之一岁，种之以谷；十岁，树之以木；百岁，来之以德。德者，人物之谓也。今有无秩禄之奉、爵邑之人，而乐与之比者，命曰“素封”。故曰：陆地牧马二百蹄；《汉书音义》曰：“五十匹。”牛蹄角千；《汉书音义》曰：“百六十七头也。”“马贵而牛贱，以此为率。”千足羊；泽中千足彘；韦昭曰：二百五十头。水居千石鱼陂；徐广曰：“鱼以斤两为计也。”山居千章之材；安邑千树枣；燕秦千树栗；蜀、汉、江陵千树橘；淮北、常山已南，河、济之间，千树麚；陈、夏引千亩漆；齐、鲁千亩桑、麻；渭川千亩竹；及名国万家之城，带郭千亩亩钟之田；徐广曰：“六斛四斗也。”若千亩卮、茜；徐广曰：“卮音支，鲜支也。茜，音倩，一名‘红蓝’，其花染缯赤黄也。”千畦姜，韭；徐广曰：“千畦，二十五亩。”骃按，“韦昭曰：‘畦，犹垄也。’”此其人，皆与千户侯等。然是富给之资也，不窥市井、不行异邑，坐而待收；身有处士之义，而取给焉；岂非所谓“素封”者耶！’”",
            "《前汉_食货志》：“周制，种谷必杂五种，以备灾害。‘五种’即五谷，谓黍、稷、麻、麦、豆也。还庐树桑；菜茹有畦；瓜、瓠、果、蓏，殖于疆场；鸡、豚、狗、彘，毋失其时；女修蚕织；则五十可衣帛，七十可以食肉。入者必持薪樵，轻重相兮；斑白不提挈。冬，民既入，妇人同巷，相从夜绩。女工，一月得四十五日。服虔曰：‘一月之中，又得夜半为十五日，凡四十五日也。’必相从者，所以省费燎力峤反火，同巧拙，而合习俗也。”",
            "《管子》：“民无所游食，则必农；民事农，则田垦；田垦，则粟多；粟多，则国富。”",
            "《齐民要术》：“《传》曰：‘人生在勤，勤则不匮。’古语曰：‘力能胜贫，谨能胜祸。’盖言勤力可以不贫，谨身可以避祸。庸人之性，率之则自力，纵之则惰窳耳。稼穑不修，桑果不茂，畜产不肥，鞭之可也；柂落不完，垣墙不牢，扫除不净，笞之可也。此督课之方也。且天子亲耕，皇后亲蚕，况夫田父，而怀窳情引乎？”"
          ],
          "authorName": "畅师文",
          "author_id": "None"
        },
        {
          "innerChapter_id": "6497",
          "innerChapter": "典训_先贤务农",
          "innerChapterUrn": "/guwen/bookv_6497.aspx",
          "chapterContent": [
            "《孟子》：“后稷教民稼穑，树艺五谷；五谷熟，而民人育。”",
            "《氾胜之书》：“汤有旱灾，伊尹作为‘区田’，教民粪种，负水浇稼。”氾，扶岩反，水名。又姓，出敦煌、济北二望，本姓凡氏，避地于汜水，因改焉。",
            "《史记》：“管仲相齐，与俗同好恶。其称曰：‘仓廪实，而知礼节；衣食足，而知荣辱。’”",
            "猗顿，鲁穷士，闻陶朱公富，问术焉。告之曰：“欲速富，养五牸。”乃畜牛、羊，子息万计，赀拟王公。",
            "《庄子》：“长梧封人曰：‘昔予为禾稼，而卤莽种之，其实亦卤莽而报予；芸而灭裂之，其实亦灭裂而报予。来年深其耕而熟耨之，其禾繁以滋，予终年厌飱。’”",
            "《前汉_食货志》：“李悝为魏文侯作尽地力之教。师古曰：‘李悝，文侯臣也；悝音恢。’以为地方百里，提封九万顷，除山泽、邑居，参分去一，为田六百万亩。治田勤谨，则亩益三升；服虔曰：‘与之三升也。’臣瓉曰：‘当言三斗。谓治田勤，则亩加三斗也。’师古曰：‘计数而言，字当为斗。瓒说是也。不勤，则损亦如之。地方百里之增减，辄为粟百八十万石矣。’又曰：‘籴甚贵，伤民；韦昭曰：“此‘民’，谓士、工、商也。甚贱，伤农。民伤，则离散；农伤，则国贫。故甚贵与甚贱，其伤一也。’”",
            "汉文帝时，贾谊说上曰：“管子曰：‘仓廪实，而知礼节。’民不足而可治者，自古及今，未之尝闻。汉之为汉，几四十年矣，公私之积，犹可哀痛。世之有饥穰，天之行也，禹、汤被之矣引。即不幸，有方二三千里之旱，国胡以相恤？卒然边境有急，数十百万之众，国胡以馈之？夫积贮者，天下之大命也。苟粟多而财有余，何为而不成？以攻则取，以守则固，以战则胜。怀敌附远，何招而不至？今驱民而归之农，使天下各食其力。末技游食之人，转而缘南亩，则蓄积足，而人乐其所矣。”",
            "前汉，宣曲任氏。楚汉相距于荥阳，米石至万。而豪杰金玉，尽归任氏，以此起富。折节为俭，力田畜。人争取贱贾，任氏独取贵善。富者数世。然任公家约：“非田畜所生，不衣食。公事不毕，则身不得饮酒食肉。”以此为闾里率，故富而主上重之。",
            "赵过，为搜粟都尉，能为代田，以故田多垦辟；用力少而得谷多。",
            "黄霸为颍川，使邮亭、乡官皆畜鸡、豚，以赡鳏、寡、贫穷者。及务耕桑，节用殖财，种树畜养，去浮淫之费，治为天下第一。",
            "龚遂为渤海，劝民务农桑，今口种一株榆，百本睻，五十本葱，一畦韭；家二母彘，五鸡。民有带持刀剑者，使卖剑买牛，卖刀买犊，曰：“何为带牛佩犊？”春夏不得不趣田亩；秋冬课收敛，益蓄果实、菱、芡。吏民皆富实。",
            "何武为刺史，行部必问垦田顷亩、五谷美恶。",
            "召信臣为南阳，好为民兴利，务在富之。躬劝耕农，出入阡陌，止舍离乡亭，稀有安居时。行视郡中水泉，开通沟渎，起水门提阏，凡数十处，以广溉灌；岁岁增加，多至三万顷。民得其利，蓄积有余。信臣为民作《均水约束》，刻石立于田畔，以防分争。禁止嫁娶送终奢靡，务出于俭约。郡中莫不耕稼力田。吏民亲爱信臣，号曰“召父”。",
            "后汉王丹，家累千金，好施与，周人之急。每岁时农收后，察其强力收多者，辄历载酒肴，从而劳之；便于田头树下，饮食劝勉之；因留其余肴而去。其隋懒者，独不见劳，各自耻不能致丹，其后无不力田者。聚落以致殷富。",
            "杜为南阳，省爱民役，广拓土田，郡内比室殷足。为之语曰：“前有召父，后有杜母。”",
            "任延为九真太守。九真俗以射猎为业，不知牛耕，每致困乏。延乃令铸作田器，教之垦辟；岁岁开广，百姓充给。",
            "茨充为桂阳令，俗不种桑，无蚕织、丝麻之利，类皆以麻枲头贮衣。民惰窳，少粗履，足多剖裂血出，盛冬皆然火燎灸。充教民益种桑柘，养蚕、织履；复令种苎麻。数年之间，大赖其利，衣履温暖。今江南知桑蚕、织履，皆充之教也。",
            "张堪拜渔阳太守，开稻田八千余顷，劝民耕种，以致殷富。百姓歌曰：“桑无附枝，麦穗两歧；张君为政，乐不可支。”",
            "樊重，字君云，谥寿张敬侯。世善农稼，好货殖。重性温厚，有法度。三世共财，子孙朝夕礼敬，常若公家。其营理产业，物无所弃；课役童隶，各得其宜。故能上下戮力，财利岁倍，至乃开广田土三百余顷。其所起庐舍，皆有重堂高阁，陂渠灌注。又池鱼牧畜，有求必给。尝欲作器物，先种梓、漆，时人嗤之；然积以岁月，皆得其用，向之笑者，咸求假焉。赀至巨万，而赈赡宗族，恩加乡闾。外孙何氏，兄弟争财，重耻之，以田二顷，解其忿讼，县中称美。其素所假贷人间数百万，遗令焚削文契。责家闻者皆惭，争往偿之。常戒其子曰：“富贵盈溢，未有能终者。吾非不喜荣势也，天道恶满而好谦，前世贵戚，皆明戒也。保身全己，岂不乐哉！”",
            "王景为庐江太守，百姓不知牛耕，致地力有余，而食常不足。景乃教民用犁耕，垦辟倍多，境内丰给。又训令蚕织，为作法制，著于乡亭。",
            "王符曰：“一夫不耕，天下受其饥；一妇不织，天下受其寒。今举俗舍本农，趋商贾，是则一夫耕，百人食之；一妇桑，百人衣之。以一奉百，孰能供之！”",
            "崔寔为五原，土宜麻枲，而俗不知织绩。民冬月无衣，积细草卧其中。见吏，则衣草而出。寔为作纺绩、织纴之具以教，民得以免寒苦。",
            "刘陶曰：“民可百年无货，不可一朝有饥，故食为至急也。”",
            "仇览为蒲亭长，劝人生业，为制科令，至于果菜为限，鸡豕有数。农事既毕，乃令子弟群居就学。其剽轻游恣者，皆役以田桑，严设科罚。躬助丧事，赈恤穷寡。期年，称大化。",
            "杜畿为河东，劝耕桑，课民畜牸牛、草马，下逮鸡豚，皆有章程，家家丰实。然后兴学校，举孝悌。河东遂安。",
            "童恢除不其令，若吏称其职，人行善事，皆赐酒肴以劝励之。耕、织、种、收，皆有条章。一境清静。",
            "《齐民要术》：皇甫隆为敦煌。敦煌俗不晓作耧犁；及种，人牛功力既费，而收谷更少。隆乃教作耧犁，所省佣力过半，得谷加五。又敦煌俗，妇女作裙，孪缩如羊肠，用布一匹。隆又禁改之，所省复不赀。",
            "僮种为不其令，率民养一猪、雌鸡四头，以供祭祀，死买棺木。",
            "颜裴为京兆，乃令整阡陌，树桑果。又课以闲月取材，使得转相教匠作车。又课民无牛者，令畜猪；投贵时卖以买牛。始者民以为烦，一二年间，家有丁车引、大牛，整顿引丰足。",
            "谯子曰：“朝发而夕异宿，勤则菜盈倾筐。且苟有羽毛，不织不衣；不能茹草饮水，不耕不食。安可以不自力哉？”",
            "李衡于武陵龙阳洲上作宅，种甘橘千树。敕儿曰：“吾州里，有千头木奴，不责汝衣食，岁上一匹绢，亦可足用矣。”橘成，岁得绢数千匹。",
            "仲长子曰：“天为之时，而我不农，谷亦不可得而取之。青春至焉，时雨降焉，始之耕田，终之簠簋，惰者釜之，勤者钟之。时及不为，而尚乎食也哉？”",
            "北魏辛纂，拜河内刺史，督劝农桑，亲自检视，勤者资以物帛，惰者加以罪。",
            "魏陈思王曰：“寒者，不贪尺玉，而思短褐；饥者，不愿千金，而美一食。”",
            "晋桓宣镇襄阳，劝课农桑，或载鉏耒于轺轩，或亲耘获于垄亩。",
            "唐张全义为河南尹，经黄巢之乱，继以秦宗权、孙儒残暴，居民不满百户，四野俱无耕者。全义招怀流散，劝之树艺。数年之后，都城坊曲，渐复旧制；诸县户口，率皆归复；桑麻蔚然，野无旷土。全义明察，人不能欺，而为政宽简。出见田畴美者，辄下马与僚佐共观之，召田主劳以酒食。有蚕麦善收者，或亲至其家，悉呼出老幼，赐以茶彩衣物。民间言：“张公不喜声伎，见之未尝笑；独见佳麦良茧则笑耳！”",
            "有田荒秽者，则集众杖之。或诉以“乏人牛”，乃召其邻里，责之曰：“彼诚乏人牛，何不助之？”众皆谢，乃释之。由是邻里有无相助，故比户皆有蓄积，凶年不饥，遂成富庶焉。",
            "李袭誉，尝谓子孙曰：“吾负京有田十顷，能耕之，足以食；河内千树桑，事之，可以衣；能勤此，无资于人矣。”"
          ],
          "authorName": "佚名",
          "author_id": 15791
        }
      ]
    },
    {
      "upperChapter": "耕垦",
      "innerContent": [
        {
          "innerChapter_id": "6498",
          "innerChapter": "耕垦_耕地",
          "innerChapterUrn": "/guwen/bookv_6498.aspx",
          "chapterContent": [
            "《齐民要术》：春耕寻手劳郎到反，古曰：“耰”，今曰“劳”。《说文》曰：“耰，摩田器。”今人亦名“劳”曰“摩”。秋耕待白背劳。春既多风，若不寻劳，地必虚燥。秋田塌实，湿劳令地硬。谚曰：“耕而不劳，不如作暴。”盖言泽难遇，喜天时故也。桓宽《盐铁论》曰：“茂木之下无丰草，大块之间无美苗。”踏，直辄反，田实也。暴，音曝，耗也。凡秋耕欲深，春夏欲浅；犂欲廉，劳欲再。犂廉耕细，牛复不疲；再劳地熟，旱亦保泽也。秋耕埯同埯青者为上。比至冬月，青草复生者，其美与小豆同。初耕欲深，转地不深，地不熟；转不浅，动生土也。菅茅之地，宜纵牛羊践之；践则根浮。七月耕之，则死。非七月复生矣。凡美田之法，绿豆为上；小豆、胡麻次之。悉皆五、六月中冀美懿反；漫种也。种；七月、八月，犂埯杀之，为春谷田，则亩收十石；一石大约今二斗七升；十石，今二石七斗有余也。后《齐民要术》中“石”、“斗”仿此。其美与蚕矢、熟粪同。",
            "《氾胜之书》曰：凡耕之本，在于趣时、和土、务粪泽，早锄早获。春冻解，地气始通，土一和解；夏至，天气始暑，阴气始盛，土复解；夏至后九十日昼夜分，天地气和；以此时耕田，一而当五，名曰“膏泽”；皆得时功。春，地气通，可耕坚硬强地黑垆土，辄平摩其块以生草；草生，复耕之；天有小雨，复耕和之，勿令有块，以待时；所谓强土而弱之。春候地气始通，土块散，陈根可拔。此时二十日以后，和气去，即土冈。以时耕，一而当四；和气去耕，四不当一。杏始华荣，辄耕轻土、弱土。望杏花落，复耕；耕辄劳之。草生，有雨泽，耕，重劳之。土甚轻者，以牛羊践之，如此则土强；此谓弱土而强之也。",
            "《杂说》：凡人家营田，须量己力，宁可少好，不可多恶。凡地有薄者，即须加粪粪之。其“踏粪”法：秋收治田后，场上所有谷穰等，并须收贮一处。每日布牛脚下，三寸厚；古一尺，大约今一尺三寸有余。后《齐民要术》“尺”、“寸”仿此。每平旦，收聚堆积之；还依前布之，经宿即堆聚。至十二月、正月之间，即载粪粪地。",
            "《种莳直说》：古农法，犁一棍六。今人只知犁深为功，不知棍细为全功。棍功不到，土粗不实。下种后，虽见苗，立根在粗土，根土不相着，不耐旱；有悬死、虫咬、干死等诸病。棍功到，土细又实，立根在细实土中；又碾过，根土相着，自耐旱，不生诸病。",
            "《韩氏直说》：为农大纲，一则牛欺地，二则人欺苗。牛欺地则所种不失其时；人欺苗，则省力易办；反是，则徒劳无益矣。凡地，除种麦外，并宜秋耕。先以铁齿概纵横概之，然后插犂细耕，随耕随捞。至地大白背时，更橇两遍。至来春地气透时，待日高复棍四五遍。其地爽润，上有油土四指许；春虽无雨，时至便可下种。秋耕之地，荒草白少，极省锄工。如牛力不及，不能尽秋耕者，除种粟地外，其余黍、豆等地，春耕亦可。大抵秋耕，宜早，春耕宜迟。秋耕宜早者，乘天气未寒，将阳和之气。掩在地中，其苗易荣。过秋，天气寒冷，有霜时，必待日高，方可耕地，恐掩寒气在内，令地薄，不收子粒。春耕宜迟者，亦待春气和暖，日高时，依前耕耙。"
          ],
          "authorName": "佚名",
          "author_id": 15791
        }
      ]
    },
    {
      "upperChapter": "播种",
      "innerContent": [
        {
          "innerChapter_id": "6499",
          "innerChapter": "播种_收九谷种",
          "innerChapterUrn": "/guwen/bookv_6499.aspx",
          "chapterContent": [
            "《齐民要术》：凡五谷种子，浥郁则不生；生者亦寻死。种杂者，禾则早晚不均；舂复减而难熟。粜卖以杂糅见疵，炊爨失生熟之节，所以特宜存意，不可徒然。粟、黍、穄、粱、秫，常岁别收：选好穗纯色者，劁才雕反。刈高悬之，以拟明年种子。将种前二十许日，开，水洮，浮秕去，则无莠。即晒令燥，种之。",
            "《氾胜之书》曰：牵马令就谷堆食数口，以马践过为种，无好妨等虫也。又种伤湿郁热，则生虫也。又薄田不能粪者，以原蚕矢杂禾种种之，则禾不虫。又取马骨，锉一石，以水三石煮之，三沸，漉去滓；以汁渍附子五枚。三四日，去附子，以汁和蚕矢、羊矢各等分，挠呼毛反。搅也。令洞洞如稠粥。先种二十日时，以溲疏有反。种，如麦饭状。常天旱燥时溲之，立干；薄布，数挠令干。明日复溲。天阴雨则勿溲。六七溲而止。辄曝，谨藏，勿令复湿。至可种时，以余汁溲而种之，则禾稼不蝗虫。无马骨，亦可用雪汁。雪汁者，五谷之精也，使稼耐旱。常以冬藏雪汁，器盛，埋于地中。治种如此，则收常倍。取麦种：候熟可获，择穗大强者斩，束立场中之高燥处，曝使极燥。无令有白鱼，有辄扬治之。取干艾杂藏之；麦一石，艾一把。藏以瓦器、竹器，顺时种之，则收常倍。取禾种：择高大者，斩一节下，把悬高燥处，苗则不败。欲知岁所宜，以布囊盛粟等诸物种，平量之，埋阴地。冬至日窖埋，冬至后五十日，发取量之，息最多者，岁所宜也。",
            "崔寔曰：平量五谷各一升，小罂盛，埋墙阴下。余法同上。",
            "《师旷占术》曰：五木者，五谷之先；欲知五谷，但视五木。择其木盛者，来年多种之，万不失一也。",
            "《杂阴阳书》曰：禾生于枣或杨，大麦生于杏，小麦生于桃，稻生于柳或杨，黍生于榆，大豆生于槐，小豆生于李，麻生于杨或荆。又，凡种禾，宜寅、午、申，忌乙、丑、壬、癸；秫忌寅；晚禾忌丙；大麦宜亥、卯、辰，忌子、丑、戊、己；小麦忌，与大麦同；稻宜戊、己、四季日，忌寅、卯、辰、甲、乙；黍宜己、酉、戌，忌寅、卯、丙、午；穄忌未、寅；大豆宜申、子、壬，忌卯、午、丙、丁、甲、乙；小豆忌，与大豆同；麻忌四季日、戊、己。凡五谷大判宜上旬，次中旬。",
            "《史记》曰：“阴阳之家，拘而多忌。”止可知其梗概，不可委曲从之。谚曰“以时其泽，为上策”也。"
          ],
          "authorName": "佚名",
          "author_id": 15791
        },
        {
          "innerChapter_id": "6500",
          "innerChapter": "播种_大小麦青稞附",
          "innerChapterUrn": "/guwen/bookv_6500.aspx",
          "chapterContent": [
            "《齐民要术》：大、小麦皆须五月、六月暵地。不暵地而种者，其收倍薄。崔寔曰：“五月六月菑麦田”也。",
            "《孝经援神契》云：黑坟宜麦。",
            "《氾胜之书》曰：种麦得时，无不善。早种则虫而有节；晚种则穗小而少实。当种麦，若天旱无雨泽，则薄渍麦种以酢且故反，与“醋”字同。浆并蚕矢，夜半渍向晨，速投之，令与白露俱下。酢浆令麦耐旱，蚕矢令麦忍寒。麦生黄色，伤于太稠；稠者，锄而稀之。",
            "崔寔曰：凡种大、小麦，得白露节，可种薄田；秋分，种中田；后十日，种美田。惟蓣古猛反，大麦类。麦，早晚无常。正月，可种春麦，尽二月止。",
            "青稞苦禾反，麦名。麦：治打时稍难，惟快日用碌碡碾。与大麦同时熟。面堪作趁及饼饪，甚美。磨緫尽无麸。锄一遍佳；不锄亦得。",
            "《四时类要》：晒大小麦，今年收者，于六月扫庭除，候地毒热，众手出麦，薄摊，取苍耳碎剉拌晒之。至未时，及热收，可以二年不蛀。音注，虫也。若有陈麦，亦须依此法更晒，须在立秋前；秋后，则已有虫生，恐无益矣。",
            "《士农必用》：古农语云：“彭祖寿，年八百，不可忘了植蚕植麦。”又云：“社后种麦争回耧。”又云：“社后种麦争回牛。”言夺时之急，如此之甚也。",
            "《韩氏直说》：五六月麦熟，带青收一半；合熟收一半，若过熟，则抛费。每日至晚，即便载麦上场堆积，用苫缴覆，以防雨作。苫须于以前农隙时备下。如搬载不及，即于地内苫积；天晴，乘夜载上场，即摊一二车，薄则易干。碾过一遍，翻过，又碾一遍，起秸下场，扬子收起。虽未净，直待所收麦都碾尽，然后将未净秸秆再碾。如此，可一日一场，比至麦收尽，已碾讫三之二。农家忙并，无似蚕麦。古语云：“收麦如救火。”若少迟慢，一值阴雨，即为灾伤，迁延过时，秋苗亦误锄治。"
          ],
          "authorName": "佚名",
          "author_id": 15791
        },
        {
          "innerChapter_id": "6501",
          "innerChapter": "播种_水稻",
          "innerChapterUrn": "/guwen/bookv_6501.aspx",
          "chapterContent": [
            "《齐民要术》稻无所缘，唯岁易为良。选地欲近上流。地无良薄，水清则稻美也。三月种者为上时，四月上旬为中时，中旬为下时。先放水，十日后，曳辘轴十遍。遍数唯多为良。地既熟，净淘种子，浮者不去，秋则生稗。渍经三宿，漉出，内草篙市专反，判竹，圜以盛谷。中裛之。复经三宿，芽长二分，一亩三斗掷。三日之中，令人驱鸟。稻苗长七八寸，陈草复起，以镰侵水芟之，草悉脓死。稻苗渐长，复须薅。拔草曰“薅”。虎高反。薅讫，决去水，曝根令坚。量时水旱而溉之。将熟，又去水。霜降获之。早刈，米青而不坚；晚刈，零落而损收。北土高原，本无陂泽，随逐隈曲而田者，二月冰解，地干，烧而耕之，仍即下水。十日，块既散液，持木斫平之。纳种如前法。既生七八寸，拔而栽之。既非岁易，草稗俱生。芟亦不死，故须栽而薅之。溉灌、收刈，一如前法。畦嚼音劣，堤厓也。大小无定，须量地宜，取水均而已。藏稻必须用箪。此既水谷，窖埋得地气，则烂败也。舂稻：必须冬时，积日燥曝，一夜置霜露中，即舂。若冬舂不干，即米青赤脉起；不经霜，不燥曝，则米碎矣。秫稻法，一切同。",
            "《周官》曰：稻人，掌稼下地。以水泽之地种谷也。谓之“稼”者，有似嫁女相生。以潴畜水，以防止水，以沟荡水，以遂均水，以列舍水，以浍写水。以涉扬其芟，作田。郑司农说“潴”、“防”以《春秋传》曰：“町原防，规偃潴。”“以列舍水”“列者，非一道以去水也。”“以涉扬其芟”：以其水写，故得行其田中，举其芟钩也。杜子春读“荡”为“和”，“荡”谓以沟行水也。玄谓“偃潴”者，畜流水之陂也。“防”，潴旁堤也。“遂”，田首受水小沟也。“列”，田之畦嚼也。“浍”，田尾去水大沟。“作”，犹治也。开遂，舍水于列中，因涉之，扬去前年所芟之草，而治田种稻。凡稼泽，夏以水殄草，而芟夷之。殄，病也，绝也。郑司农说：“芟夷”以《春秋传》曰“芟夷蕴崇之”。今时谓禾下麦，为“夷下麦”，言芟刈其禾，於下种麦也。玄谓将以泽地为稼者，必于夏六月之时，大雨时行，以水病绝草之后生者，至秋，水涸芟之，明年乃稼。泽草所生，种之“芒种”。郑司农云：“泽草之所生，其地可种芒种。”“芒种”，稻、麦也。",
            "《氾胜之书》曰：种稻，春冻解，耕反其土。种稻区不欲大，大则水深浅不适。冬至后一百一十日，可种稻。始种，稻欲温；温者，缺其塍，食陵反；畦畔也。令水道相直。夏至后，大热，令水道错。",
            "崔寔曰：三月可种粳稻。稻，美田欲稀；溥田欲稠。"
          ],
          "authorName": "佚名",
          "author_id": 15791
        },
        {
          "innerChapter_id": "6502",
          "innerChapter": "播种_旱稻",
          "innerChapterUrn": "/guwen/bookv_6502.aspx",
          "chapterContent": [
            "《齐民要术》：旱稻用下田，白土胜黑土，非言下田胜高原，但夏停水者，不得禾、豆、麦；稻田种，虽涝亦收。所谓彼此俱获，不失地利故也。下田种者，用功多；高原种者，与禾同等也。凡下田停水处，燥则坚垎，胡格反，土干也。湿则污泥，难治而易荒，墝，口交反。埆音谷。而杀种。其春耕者，杀种尤甚。故宜五、六月暵之，以拟大麦。时水涝，不得纳种者，九月中复一转，至春种稻，万不失一。春耕者，十不收五，盖误人耳。",
            "凡种下田，不问秋夏，候水尽地白背时，速耕、杷、劳，杷，白驾反。频烦令熟。过燥则坚，过雨则泥，所以宜速耕也。",
            "二月半种稻为上时，三月为中时，四月初及半为下时。渍种如法，哀令开口，耧耩埯种之；耩，故项反。埯，乌感反。裢种者，省种而生科，又胜掷者。即再遍劳。若岁寒早种，虑时晚，即不渍种，恐芽焦也。其土黑坚强之地，种未生前遇旱者，欲得令牛羊及人践履之；湿则不用一迹人也。",
            "稻既生，犹欲令人践垄背。践者，茂而多实也。苗长三寸，杷、劳而锄之；锄唯欲速。稻苗性弱，不能扇草，故宜数锄之。每经一雨，辄欲杷、劳。苗高尺许则锋。古农器。天雨无所作，宜冒雨薅之。科大，如概者，五六月中霖雨时，拔而栽之。栽法：欲浅；令其根须四散则滋茂。深而直下者，聚而不科。其苗长者，亦可捩去叶端数寸，勿伤其心也。入七月不复任栽。七月百草成；时晚故也。",
            "其高田种者，不求极良，唯须废地⑩。过良，则苗折；废地则无草。亦秋耕，杷、劳令熟。至春，黄场始章反纳种。不宜湿下。余法悉与下田同。"
          ],
          "authorName": "佚名",
          "author_id": 15791
        },
        {
          "innerChapter_id": "6503",
          "innerChapter": "播种_黍穄稗附",
          "innerChapterUrn": "/guwen/bookv_6503.aspx",
          "chapterContent": [
            "《齐民要术》：凡黍穄田，新开荒为上；大豆底为次；谷底为下。地必欲熟。再转乃佳，若春、夏耕者，下种后再劳为良。一亩用子四升。三月上旬种者为上时，四月上旬为中时，五月上旬为下时。夏种黍穄，与植谷同时；非夏者，大率以椹赤为候。谚曰：“椹釐釐，种黍时。”燥湿候黄场，种讫不曳挞。今时屯子也。常记十月、十一月、十二月“冻树日”种之，万不失一。冻树者，凝霜封著木条也。假令月三日冻树，还以月三日种黍。他皆仿此。十月冻树，宜早黍；十一月冻树，宜中黍；十二月冻树，宜晚黍。若从十月至正月皆冻树者，早晚黍悉宜也。刈穄欲早，黍欲晚，穄晚多零落，黍早米不成。谚曰：“穄青喉，黍折头。”皆即湿践。久积则浥郁，燥践多兜牟。穄，践讫即蒸而哀於劫反之。不蒸者，难舂，米碎，至春又土臭。蒸则易舂，米坚；香气经夏不歇也。黍，宜晒之令燥。湿聚则郁。凡黍，黏者收薄；穄，味美者亦收薄，难舂。",
            "《孝经援神契》云：黑坟宜黍。",
            "《氾胜之书》曰：黍者，暑也；种者必待暑。黍心未生，雨灌其心，心伤无实。黍心初生，畏天露。令两人对持长索，概去其露，日出乃止。凡种黍，覆土锄治，皆如禾法。",
            "稗：既堪水旱，种无不熟之时，又特滋茂，宜种之，备凶年。稗中有米；熟时，捣取米炊食之，不减粱米。又可酿作酒。酒势美俨，尤逾黍秫。魏武使典农种之，顷收二千斛，斛得米三四斗。大俭，可磨食之，若值丰年，可以饭牛、马、猪、羊。",
            "《务本新书》：种“糯不换”：糯米价值比黄米价高。今有与糯米相类者，白黄米是也，旧呼“糯不换”，宜多种之，造酒为佳。"
          ],
          "authorName": "佚名",
          "author_id": 15791
        },
        {
          "innerChapter_id": "6504",
          "innerChapter": "播种_豌豆",
          "innerChapterUrn": "/guwen/bookv_6504.aspx",
          "chapterContent": [
            "《务本新书》：豌豆，二三月种。诸豆之中，豌豆最为耐陈，又收多、熟早。如近城郭，摘豆角卖，先可变物。旧时疰农，往往献送此豆，以为尝新。盖一岁之中，贵其先也。又熟时少有人马伤践。以此挍之，甚宜多种。"
          ],
          "authorName": "佚名",
          "author_id": 15791
        },
        {
          "innerChapter_id": "6505",
          "innerChapter": "播种_荞麦",
          "innerChapterUrn": "/guwen/bookv_6505.aspx",
          "chapterContent": [
            "《齐民要术》：凡荞麦，五月耕；经二十五日，草烂，得转；并种，耕三遍。立秋前后，皆十日内种之。假如耕地三遍，即三重著子。下两重子黑，上一重子白，皆是白汁，满似如浓，即须收刈之。但对梢苔铺之，其白者，日渐尽变为黑。如此，乃为得所。若待上头总黑半，已下黑子尽落矣。"
          ],
          "authorName": "佚名",
          "author_id": 15791
        },
        {
          "innerChapter_id": "6506",
          "innerChapter": "播种_胡麻",
          "innerChapterUrn": "/guwen/bookv_6506.aspx",
          "chapterContent": [
            "《本草衍义》曰：“止是脂麻也”。《齐民要术》：胡麻，汉张骞从外国得胡麻子，今俗人呼为“乌麻”，非也。案今世有白胡麻、八棱胡麻；白者油多，而又可以为饭。此宜于白地种。二、三月，为上时；四月上旬，为中时；五月上旬，为下时。月半前种者，实多而成；月半后种者，少子而多秕也。种欲截雨脚。若不缘湿，融而不生。一亩用子二升。漫种者，先以耧耩，然后散子，空曳劳。劳上加人，则土厚不生。耧耩者，炒沙令燥，中半和之。不和沙，下不均。垄种若荒，得用锋、耧。锄不过三遍。刈束欲小。束大，则难燥；打，手复不胜。以五六束为一藂，斜倚之。不尔，则风吹倒，损收也。候口开，乘车诣田抖擞；倒竖，以小杖微打之。还藂之。三日一打，四五遍乃尽耳。若乘湿横积，蒸热速干，虽郁衷，无风吹亏损之虑。哀者不中为种子，然油无损也。",
            "《四时类要》：每科相去一尺为法。"
          ],
          "authorName": "佚名",
          "author_id": 15791
        },
        {
          "innerChapter_id": "6507",
          "innerChapter": "播种_麻",
          "innerChapterUrn": "/guwen/bookv_6507.aspx",
          "chapterContent": [
            "《齐民要术》：凡种麻，用白麻子。白麻子为雄麻，颜色虽白，啮破枯燥无膏润者，秕子也，亦不中种。市籴者，口含少时，颜色如旧者，佳；如变黑者，哀。麻欲得良田，不用故墟。故墟太良，有夥叶夭折之患，不任作布也。夥，丁破反，草叶坏也。地薄者粪之。粪宜熟。无熟者，用小豆底亦得。崔寔曰：“正月粪畴。”畴，麻田也。耕不厌熟。纵横七遍已上，则麻无叶也。田欲岁易。抛子种，则节高。良田一亩，用子三升；薄田二升。概则细而不长，稀则危而皮恶。夏至前十日，为上时，至日，为中时，至后十日，为下时。“麦黄种麻，麻黄种麦”，亦良候也。谚曰：“夏至后，不没狗。”或答曰：“但雨多，没橐駞。”又谚曰：“五月及泽，父子不相借。”言及泽急，说非辞也。夏至后者，匪唯浅短，皮亦轻薄。此亦趁时，不可失也。父子之间，尚不相假借，而况他人者也？泽多者，先渍麻子令芽生。取雨水浸之，生芽疾，用井水则生迟。浸法：著水中，如炊两石米顷，漉出，著席上，布令厚三四寸。数搅之，令均得地气，一宿即芽出。水若滂沛，十日亦不生。待地白背，耧耩，漫掷子，空曳劳。截雨脚即种者，地湿，麻生瘦；待白背者，麻生肥。泽少者，暂浸即出，不得待生芽，耧头中下之。不劳曳挞。麻生数日中，常驱雀。叶青乃止。布叶而锄。频烦再遍止。高而锄者，便伤麻。稠弱不堪者，拔去。勃如灰便刈。刈、拔，各随乡法。未勃者收皮不成；放勃不收，即骊。蘩，古典反，小束也。欲小，箐普胡反。欲薄，为其易干。一宿辄翻之。得霜露，则皮黄也。获欲净。有叶者喜烂。沤欲清水，生熟合宜。浊水则麻黑；水少则麻脆；生则难剥；大烂则不任。暖泉不冰冻，冬日沤者，最为柔朋也。",
            "《氾胜之书》曰：种枲，太早，则刚坚，厚皮多节；晚，则皮不坚。宁失于早，不失于晚。夏至后二十日沤枲，枲和如丝。"
          ],
          "authorName": "佚名",
          "author_id": 15791
        },
        {
          "innerChapter_id": "6508",
          "innerChapter": "播种_木绵",
          "innerChapterUrn": "/guwen/bookv_6508.aspx",
          "chapterContent": [
            "［新添］：栽木绵法：择两和不下湿肥地，于正月地气透时，深耕三遍，耙盖调熟，然后作成畦畛。每畦，长八步，阔一步；内半步作畦面，半步作畦背。深剧二遍，用杷耧平，起出覆土，于畦背上堆积。至谷雨前后，拣好天气日下种。先一日，将已成畦畛，连浇三水。用水淘过子粒，堆于湿地上，瓦盆覆一夜。次日取出，用小灰搓得伶俐，看稀稠，撒于浇过畦内。将元起出覆土，覆厚一指，再勿浇。待六七日，苗出齐时，旱则浇溉。锄治常要洁净。概则移栽，稀则不须。每步只留两苗，稠则不结实。苗长高二尺之上，打去“冲天心”；旁条长尺半，亦打去心。叶叶不空，开花结实。直待绵欲落时为熟。旋熟旋摘，随即摊于箔上，日曝夜露。待子粒干，取下。用铁杖一条，长二尺，粗如指，两端渐细，如赶饼杖样；用梨木板，长三尺，阔五寸，厚二寸，做成床子。逐旋取绵子，置于板上；用铁杖旋旋赶出子粒，即为净绵。捻织毛丝，或绵装衣服，特为轻暖。"
          ],
          "authorName": "佚名",
          "author_id": 15791
        },
        {
          "innerChapter_id": "6509",
          "innerChapter": "播种_苎麻木绵",
          "innerChapterUrn": "/guwen/bookv_6509.aspx",
          "chapterContent": [
            "大哉！造物发生之理，无乎不在。苎麻本南方之物，木绵亦西域所产，近岁以来，苎麻艺于河南，木棉种于陕西，滋茂繁盛，与本土无异。二方之民，深荷其利。遂即己试之效，令所在种之。悠悠之论，率以风土不宜为解。盖不知中国之物，出于异方者非一：以古言之，胡桃、西瓜，是不产于流沙、葱岭之外乎？以今言之，甘蔗、茗芽，是不产于牂牁、邛、箨之表乎？然皆为中国珍用，奚独至于麻、绵，而疑之？",
            "虽然托之风土，种艺之不谨者，有之，抑种艺虽谨，不得其法者亦有之。故特列其种植之方于右，庶勤于生业者，有所取法焉。他日功效有成，当暑而被纤絺之衣，盛冬而袭丽密之服，然后知其不为无补矣。"
          ],
          "authorName": "佚名",
          "author_id": 15791
        }
      ]
    },
    {
      "upperChapter": "栽桑柘附",
      "innerContent": [
        {
          "innerChapter_id": "6510",
          "innerChapter": "栽桑柘附_论桑种",
          "innerChapterUrn": "/guwen/bookv_6510.aspx",
          "chapterContent": [
            "《齐民要术》：桑椹熟时，收黑鲁椹。黄鲁桑不耐久。谚曰：“鲁桑百，丰绵帛。”言其桑好，功省，用多。",
            "《博闻录》：白桑少子，压枝种之。若有子，可便种，须用地阴处。其叶厚大，得茧重实，丝每倍常。",
            "《士农必用》：桑之种性，惟在辨其刚柔，得树艺之宜，使之各适其用。桑种甚多，不可遍举；世所名者，“荆”与“鲁”也。荆桑多椹，鲁桑少椹。叶薄而尖，其边有瓣者，荆桑也；凡枝、干、条、叶坚劲者，皆荆之类也。叶圆厚而多津者，鲁桑也；凡枝、干、条、叶丰腴者，皆鲁之类也。荆之类，根固而心实，能久远，宜为树。鲁之类，根不固而心不实，不能久远，宜为地桑。然荆桑之条、叶，不如鲁桑之盛茂；当以鲁条接之，则能久远而又盛茂也。鲁为地桑，而有“压条”、“换根”之法，传转无穷；是亦可以长久也。荆桑之类，宜饲大蚕；其丝坚纫，中纱罗。《书_禹贡》“厥篚原丝”，注曰：“膘，山桑。”此荆之类而尤者也。鲁桑之类，宜饲小蚕。"
          ],
          "authorName": "佚名",
          "author_id": 15791
        },
        {
          "innerChapter_id": "6511",
          "innerChapter": "栽桑柘附_种椹",
          "innerChapterUrn": "/guwen/bookv_6511.aspx",
          "chapterContent": [
            "《齐民要术》：收黑鲁椹，即日以水淘取，晒燥。仍畦种；治畦下种，一如葵法。常薅令净。",
            "《汜胜之书》曰：种桑法：五月取椹著水中，即以手渍之，以水洗取子，阴干。治肥田十亩，荒田久不耕者尤善，好耕治之。每亩以黍、椹子各三升合种之。黍桑当俱生。锄之，桑令稀疏调适。黍熟，获之。桑生正与黍高平，因以利镰摩地刈之，曝令燥。后有风调，放火烧之。桑至春生，一亩食三箔蚕。",
            "《四时类要》：种桑，如种葵法。土不得厚，厚即不生，待高一尺，又上粪土一遍。",
            "《务本新书》：四月种椹，二月种旧椹亦同。东西掘畦，熟粪和土，耧平，下水；水宜湿透，然后布子。或和黍子同种，椹藉黍力，易为生发，又遮日色。或预于畦南、畦西种檾，后藉檾阴遮映夏日。长至三二寸，旱则浇之。若不杂黍种，须旋搭矮棚于上，以箔覆盖，昼舒夜卷。处暑之后不须遮蔽。",
            "至十月之后，桑与黍秸同时刈倒，顺风烧之。仍糁粪土、蔽灰。春暖荣茂，次年移栽。",
            "一法：熟地先耩黍一垄。另搓草索，截约一托，以水浸软，面饭汤更妙。索两头，各歇三四寸，中间匀抹湿椹子十余粒，将索卧于黍垄内，索两头以土厚压，中间糁土薄覆。隔一步或两步，依上卧一索。四面取齐成行。久旱宜浇。",
            "十月，刈烧，加粪如前。冬春拥雪盖粪，清明前后扫去。霖雨时，觑稀稠移补。比之畦种旋移，省力，决活，早二年得力。如旧有椹，春种更妙。后宜筑围墙固护。",
            "或虑索繁碎，以黍椹相和，于葫芦内点种，过处，用帚扫匀。",
            "或虑天旱，宜就黍垄内，拨土平匀，顺垄作区，下水种之。",
            "又法，春月，先于熟地内东西成行，匀稀种檾。次将桑椹与蚕沙相和或炒黍谷亦可，趁逐雨后，于檾北单耩或点种。比之搭矮棚、与黍同种，缘躲阴高密，又透风露。虽种十数亩，亦不甚委曲费力。",
            "《士农必用》：畦种与前法同。种子，宜新不宜陈。新椹种之为上；隔年春种，多不生。荫畦搭棚为上，躲麻次之，黍苗又次之。桑芽出，间令相去五七寸。营造尺寸也，他仿此。频浇。过伏，可长至三尺。割去檾麻。至十月内，附地割了；撒乱草，走火烧过。火不可大，恐损根。粪草盖。至来春，杷耧去粪草，浇。每一科，自出芽三数个；留旺者一条。已成根，则不须荫，可频浇。至秋，鲁桑可长五七尺，荆桑可长三四尺。鲁桑可移为地桑，荆桑可移入园养之。"
          ],
          "authorName": "佚名",
          "author_id": 15791
        },
        {
          "innerChapter_id": "6512",
          "innerChapter": "栽桑柘附_布行桑",
          "innerChapterUrn": "/guwen/bookv_6512.aspx",
          "chapterContent": [
            "《齐民要术》、《士农必用》：种椹而后移栽，移栽而后布行。《务本新书》：畦种之后，即移为行桑，无“转盘”之法。",
            "《齐民要术》：桑栽大如臂许，正月中移之。亦不须髡。率十步一树，阴相接，则妨禾、豆。行欲小掎角，不用正相当。相当则妨犁。",
            "《士农必用》：园内养成荆、鲁桑小树，如转盘时，于腊月内可去不便枝梢：小树，近上留三五条；碗口以上树，留十余条，长一尺以上；余者，皆科去。至来春，桑眼动时，连根掘来，于漫地内，阔八步一行，行内相去四步一树，相对栽之。栽培、浇灌如前法。桑行内种田，阔八步，牛耕一缴地也。行内相去四步一树，破地四步，已久可成大树。相对，则可以横耕，故田不废垦，桑不致荒。荆棘围护。当年横枝上所长条，至腊月，科令稀匀得所。至来春便可养蚕。野桑成身者，即可移栽。留横枝如前法。一名“一生桑”，其根平浅，故不久自死。转盘换根，则长旺又久远也。农家谓移栽为“转盘”。桑同果树，一移一旺，旧根斫断，新根即生。新根不平生，向下生也，以此故，长旺久远。"
          ],
          "authorName": "佚名",
          "author_id": 15791
        },
        {
          "innerChapter_id": "6513",
          "innerChapter": "栽桑柘附_义桑",
          "innerChapterUrn": "/guwen/bookv_6513.aspx",
          "chapterContent": [
            "《务本新书》：假有一村，两家相合，低筑围墙，四面各一百步，若户多地宽，更甚省力。一家该筑二百步。墙内空地，计一万步，每一步一桑，计一万株；一家计分五千株。若一家孤另一转，筑墙二百步，墙内空地止二千五百步；依上一步一桑，止得二千五百株。其功利不侔如此。恐起争端，当于园心以篱介断。比之独力筑墙，不止桑多一倍，亦递相藉力，容易句当。"
          ],
          "authorName": "佚名",
          "author_id": 15791
        },
        {
          "innerChapter_id": "6514",
          "innerChapter": "栽桑柘附_桑杂类",
          "innerChapterUrn": "/guwen/bookv_6514.aspx",
          "chapterContent": [
            "《齐民要术》：椹熟时，多收，曝干之，凶年粟少，可以当食。《魏略》曰：杨沛为新郑长。兴平末，人多饥穷。沛课民益畜干椹，收萱豆：阅其有余，以补不足，积聚千余斛。会太祖西迎天子，所将千人皆无粮；沛谒见，乃进干椹，太祖甚善。及太祖辅政，超为邺令，赐生口十人，绢百匹，既欲励之，且以报干椹也。今自河以北，大家收百石，少者尚数十斛，故杜、葛乱后，饥馑荐臻，惟仰以全躯命，数州之内，民死而生者，干椹之力也。",
            "《务本新书》：桑椹：平时以枣、椹拌馅，煿饼食之，甜而有益。",
            "椹子煎：采熟椹，盆内微研；以布纽汁，瓷器盛顿。昼夜露地放之，四十九日。以汤点服，明耳目，益水藏，和血气。或加蜜少许，石器同煎亦可。病诸疮疾，作膏药贴，神效。",
            "桑螵蛸，桑根白皮，皆入药用。",
            "桑皮抄纸：春初刳斫繁枝，剥芽皮为上；余月次之。",
            "桑木为弓弩胎，则耐挽拽。",
            "桑莪，素食中妙物。又“五木耳”：桑、槐、榆、柳、楮是也。桑、槐者为良。野田中者，恐有毒，不可食。"
          ],
          "authorName": "佚名",
          "author_id": 15791
        }
      ]
    },
    {
      "upperChapter": "养蚕",
      "innerContent": [
        {
          "innerChapter_id": "6515",
          "innerChapter": "养蚕_论蚕性",
          "innerChapterUrn": "/guwen/bookv_6515.aspx",
          "chapterContent": [
            "《齐民要术》：《春秋考异邮》曰：“蚕，阳物，大恶水，故蚕食而不饮。”",
            "《士农必用》：蚕之性；子在连则宜极寒；成蚁，则宜极暖；停眠起，宜温；大眠后，宜凉；临老，宜渐暖；入簇，则宜极暖。"
          ],
          "authorName": "佚名",
          "author_id": 15791
        },
        {
          "innerChapter_id": "6516",
          "innerChapter": "养蚕_收种",
          "innerChapterUrn": "/guwen/bookv_6516.aspx",
          "chapterContent": [
            "《齐民要术》：收取种茧，必取居簇中者。近上则丝薄，近地则子不生也。",
            "《务本新书》：养蚕之法，茧种为先。今时摘茧，一概并堆箔上，或因缲丝不及，有蛾出者，便就出种。罨压、熏蒸，因热而生，决无完好。其母病，则子病，诚由此也。今后茧种，开簇时须择近上向阳，或在苫草上者，此乃强梁好茧，《农桑要旨》云：茧必雌雄相半，簇中在上者多雄；下者，多雌。陈志弘云：雄茧尖细、紧小，雌者圆慢、厚大。另摘出。于透风凉房内净箔上，一一单排。日数既足，其蛾自生，免熏罨，钻延之苦，此诚胎教之最先。若有拳翅、秃眉、焦脚、焦尾、熏黄、赤肚、无毛、黑纹、黑身、黑头、先出、末后生者，拣出不用。止留完全肥好者，匀稀布于连上。择高明凉处，置箔铺连。箔下地须洒扫洁净。蚕连厚纸为上，薄纸不禁浸浴。《野语》云：连，用小灰纸更妙。候蛾生足，移蛾下连。屋内一角空处，竖立柴草，散蛾于上。至十八日后，西南净地，掘坑贮蛾。上用柴草搭合，以土封之，庶免禽虫伤食。盖有功于人，理当如此。《农桑要旨》云：将蛾作三坑，埋种田地内，能使地中数年不生刺芥。",
            "《士农必用》：蚕事之本，惟在谨于谋始，使不为后日之患也。眠起不齐，由于变生之不一；变生不一，由于收种之不得其法。故曰：“惟在谨于谋始。”",
            "择茧出种者：取簇中腰东南，明净厚实茧。蛾：第一日出者，名“苗蛾”，不可用。屋中置柴草，上放不用蛾。次日以后出者，可用。每一日所出，为一等辈。各于连上写记，后来下蚁时各为一等辈；二日相次为一辈犹可，次三日者则不可，为将来成蚕，眠起不能齐，极为患害。另作一辈养则可。末后出者，名“末蛾”，亦不可用。铺连于槌箔上，雄雌相配。当日可提掇连三五次，去其尿也。至未时后，款摘去雄蛾，放在“苗蛾”一处，将母蛾于连上匀布。稀稠得所。所生子如环成堆者，其蛾与子皆不用。其余者，生子数足，更当就连上，令覆养三五日。不覆养，则气不足。然后将母蛾亦置在雄蛾、苗蛾、末蛾处，十八日后，埋之。"
          ],
          "authorName": "佚名",
          "author_id": 15791
        }
      ]
    },
    {
      "upperChapter": "蚕事预备",
      "innerContent": [
        {
          "innerChapter_id": "6517",
          "innerChapter": "蚕事预备_收干桑叶",
          "innerChapterUrn": "/guwen/bookv_6517.aspx",
          "chapterContent": [
            "《务本新书》：秋深，桑叶未黄，多广收拾，曝干，捣碎，于无烟火处收顿。春蚕大眠后用。",
            "《士农必用》：桑欲落时，捋叶。未欲落捋，伤来年桑眼；已落者，短津味，泥封收囤。至腊月内，捣磨成面。腊月内制者，能消蚕热病。瓮器内，可多收。饲蚕余剩作牛料，牛甚美食。"
          ],
          "authorName": "佚名",
          "author_id": 15791
        },
        {
          "innerChapter_id": "6518",
          "innerChapter": "蚕事预备_收蒿-梢",
          "innerChapterUrn": "/guwen/bookv_6518.aspx",
          "chapterContent": [
            "《士农必用》：收黄蒿、豆秸、桑梢。其余梢，干劲不臭气者，亦可。"
          ],
          "authorName": "佚名",
          "author_id": 15791
        },
        {
          "innerChapter_id": "6519",
          "innerChapter": "蚕事预备_变色",
          "innerChapterUrn": "/guwen/bookv_6519.aspx",
          "chapterContent": [
            "《务本新书》：清明，将瓮中所顿蚕连，迁于避风温室，酌中处悬挂。太高伤风，太下伤土。谷雨日，将连取出，通见风日。那表为里：左卷者却右卷，右卷者却左卷。每日交换卷那。卷罢依前收顿。比及蚕生，均得温和风日，生发匀齐。《要旨》云：清明后种初变红和肥满；再变尖圆微低，如春柳色；再变蚁周盘其中，如远山色。此必收之种也。若顶平焦干、及苍、黄、赤色，便不可养；此不收之种也。",
            "《士农必用》：蚕子变色，惟在迟速由己，不致损伤自变。视桑叶之生，以定变子之日。须治之三日，以色齐为准。农语云：“蚕欲三齐”，子齐，蚁齐，蚕齐是也。其法：桑叶已生，自辰、巳间，于风日中，将瓮中连取出，舒卷提掇。舒时连背向日晒至温，不可热。凡一舒一卷时，将元卷向外者却卷向里，元向里者却卷向外，横者竖卷，竖者横卷，以至两头卷来中间相合。舒卷无度数；但要第一日，十分中变灰色者，变至三分，收了。次二日，变至七分，收了。此二日收了后，必须用纸密糊封了，如法还瓮内收藏。至第三日，于午时后，出连舒卷提掇，展连，手提之；凡半日十数遍。须要变十分。第三次必须至午时后出连者，恐第一次先变者先生蚁也。蚁生在巳、午时之前，过午时，便不生。",
            "《桑蚕直说》：欲疾生者，频舒卷；卷之须虚慢。欲生者，少舒卷；卷之须紧实。"
          ],
          "authorName": "佚名",
          "author_id": 15791
        },
        {
          "innerChapter_id": "6520",
          "innerChapter": "蚕事预备_生蚁",
          "innerChapterUrn": "/guwen/bookv_6520.aspx",
          "chapterContent": [
            "《士农必用》：生蚁，惟在凉暖知时，开措得法，使之莫有先后也。生蚁不齐，则其蚕眠起，至老俱不能齐也。其法：变灰色已全，以两连相合，铺于一净箔上，紧卷了两头，绳束，卓立于无烟净凉房内。第三日晚，取出展箔，蚁不出为上；若有先出者，鸡翎扫去不用，名“行马蚁”，留则蚕不齐。每三连虚卷为一卷，放在新暖蚕屋内。槌匝下，隔箔上。候东方白，将连于院内一箔上单铺；如有露，于凉房中或棚下。待半顿饭时，移连入蚕房，就地一箔上单铺。少间，黑蚁齐生。并无一先一后者，和蚁秤连，记写分两。"
          ],
          "authorName": "佚名",
          "author_id": 15791
        },
        {
          "innerChapter_id": "6521",
          "innerChapter": "蚕事预备_下蚁",
          "innerChapterUrn": "/guwen/bookv_6521.aspx",
          "chapterContent": [
            "《齐民要术》：蚕初生，用荻扫则伤蚕。",
            "《博闻录》：用地桑叶细切如丝发，掺净纸上，却以蚕种覆于上，其子闻香自下。切不可以鹅翎扫拨。",
            "《务本新书》：农家下蚁，多用桃杖翻连敲打，蚁下之后，却扫聚以纸包裹，秤见分两。布在箔上已后，节节病生，多因此弊。今后，比及蚁生，当匀铺蓐草④。蓐宜捣软。煻火内烧枣一二枚。先将蚕连秤见分两，次将细叶掺在蓐上，续将蚕连翻搭叶上。蚁要匀稀，连必频移。生尽之后，再称空连，便知蚕蚁分两。依此生蚕，百无一损。今时谓如下蚁三两，往往止布一席；重叠密压，不无损伤。今后，下蚁三两，决合匀布一箔。若分两多少，验此差分。又慎莫贪多，谓如己力止合放蚁三两，因为贪多便放四两，以致桑叶、房屋、椽箔、人力、柴薪，俱各不给，因而两失。",
            "《士农必用》：下蚁惟在详款稀匀，使不致惊伤而稠叠。是时蚕母沐浴净衣入蚕屋。蚕屋内焚香，又将院内鸡犬孳畜，逐向远处，恐惊新蚁也。蚁生既齐，取新叶用快利刀切极细，须下蚁时旋切，则叶查上有津；若钝刀预切下，则查干无津。用筛子筛于中箔蓐纸上，务要匀薄。须用筛子能匀，不匀则食偏。筛用竹编、苇子亦可，秫黍秸亦可。如小碗大，筛底方眼，可穿过一小指也。将连合于叶上，蚁自缘叶上。或多时不下连，及缘上连背，翻过又不下者，并连弃了；此残病蚁也。一箔蓐上，下蚁三两，蚕至老，可分三十箔。每蚁一钱，可老蚕一箔也。系长一丈阔七尺之箔，如箔小，可减蚁；下蚁多，则蚕稠为后患也。养蚕过三十箔者，可更加下蚁箔。养蚕少者，用筐可也，蓐如前法。"
          ],
          "authorName": "佚名",
          "author_id": 15791
        },
        {
          "innerChapter_id": "6522",
          "innerChapter": "蚕事预备_植蚕之利",
          "innerChapterUrn": "/guwen/bookv_6522.aspx",
          "chapterContent": [
            "《韩氏直说》：植蚕，疾老少病，省叶多丝；不惟收却今年蚕，又成就来年桑。植蚕生于谷雨，不过二十三四日老。方是时，桑叶发生，津液上行；其桑斫去，比及夏至，夏至后，一阴生，津液不上行。可长月余，其条叶长盛，过于往岁。至来年春，其叶生又早矣。积年既久，其叶愈盛，蚕自早生。"
          ],
          "authorName": "佚名",
          "author_id": 15791
        },
        {
          "innerChapter_id": "6523",
          "innerChapter": "蚕事预备_晚蚕之害",
          "innerChapterUrn": "/guwen/bookv_6523.aspx",
          "chapterContent": [
            "《韩氏直说》：晚蚕，迟老多病，费叶少丝，不惟晚却今年蚕，又损却来年桑。世人惟知婪多为利，不知趋早之为大利。压覆蚕连，以待桑叶之盛，其蚕既晚，明年之桑，其生也尤晚矣。"
          ],
          "authorName": "佚名",
          "author_id": 15791
        },
        {
          "innerChapter_id": "6524",
          "innerChapter": "蚕事预备_十体",
          "innerChapterUrn": "/guwen/bookv_6524.aspx",
          "chapterContent": [
            "《务本新书》：寒、热、饥、饱、稀、密、眠、起、紧、慢。谓饲时紧慢也。"
          ],
          "authorName": "佚名",
          "author_id": 15791
        },
        {
          "innerChapter_id": "6525",
          "innerChapter": "蚕事预备_三光",
          "innerChapterUrn": "/guwen/bookv_6525.aspx",
          "chapterContent": [
            "《蚕经》：白光向食；青光厚饲，皮皱为饥；黄光，以渐住食。"
          ],
          "authorName": "佚名",
          "author_id": 15791
        },
        {
          "innerChapter_id": "6526",
          "innerChapter": "蚕事预备_八宜",
          "innerChapterUrn": "/guwen/bookv_6526.aspx",
          "chapterContent": [
            "《韩氏直说》：方眠时，宜暗。眠起以后，宜明。蚕小并向眠，宜暖，宜暗。蚕大并起时，宜明，宜凉。向食，宜有风，避迎风窗，开下风窗。宜加叶紧饲。新起时怕风，宜薄叶慢饲。蚕之所宜，不可不知；反此者，为其大逆，必不成矣。"
          ],
          "authorName": "佚名",
          "author_id": 15791
        },
        {
          "innerChapter_id": "6527",
          "innerChapter": "蚕事预备_三稀",
          "innerChapterUrn": "/guwen/bookv_6527.aspx",
          "chapterContent": [
            "《蚕经》：下蚁，上箔，入簇。",
            "《齐民要术》：蚕老时值雨者，则坏茧，宜于屋内簇之。薄布薪于箔上，散蚕讫，又薄以薪覆之。一槌得安十箔。",
            "《务本新书》：簇蚕：地宜高平，内宜通风。匀布柴草，布蚕宜稀；密则热，热则茧难成，丝亦难缲。东北位，并养六畜处、树下、坑上、粪恶流水之地，不得簇。《野语》：如天气暄热，不宜日午簇蚕；蚕老不禁日气晒暴故也。",
            "《士农必用》：治簇之方，惟在干暖，使内无寒湿。簇中茧病有六：一、簇汗，二、落簇，三、游走，四、变赤蛹，五、变僵，六、黑色。簇汗之病，蚕老食叶不净，其叶蒸湿，带叶入簇。故茧亦湿润，此为簇汗。其余五病，皆地湿天寒所致。蚕欲老，可簇地盘，烧令极干，除扫灰净，于上置簇。",
            "《韩氏直说》：安圆簇：于阜高处，打成簇脚；一簇可六箔蚕。十分中有九分老者宜少掺叶。名“上马桑”。就箔上用簸箕般去，宜款手掺于簇上，自东南起头，不令落地。务令稀匀。",
            "上复覆梢蒿，或豆秸。复掺蚕如前。至三箔，覆梢倒根在上。如此则簇圆又稳。自后蚕可近上掺。至六箔覆蒿令簇圆；上用箔围苫缴，簇顶如亭子样。防雨。至晚，又用苫，将簇从下缴至上苫相接。日出高时，卷去；至晚，复缴。三日外，茧成不用。“马头簇”，亦依上苫缴。柴薪要广、簇又玲珑，中间宜架杆。蚕多，宜“马头簇”，簇脚宜南北。晒簇：上蚕后第三日，辰巳时间，开苫箔日晒；至未时，复苫盖如前。如当日过热，上榰⑨单箔遮日色。翻簇：上蚕时，被雨沾湿，雨才止才晴，即选一簇地盘。如雨湿了，则取干墙土厚覆，治簇之法如前。不以成茧不成茧，翻謄迁移别簇，封苫如前。小雨则不须，但可曝晒。又有一法：临簇有雨，只于蚕屋中本槌下，地面上安簇；开了门窗，使透风气，早夜或阴雨变寒，则闭门窗，添牛粪火，比翻簇之法，义为妙也。又一法：槌箔上、虚撒蒿、槌周围簇梢与蒿，箔苫围之，蚕自作茧，犹胜于雨中簇也。“槽”音支。"
          ],
          "authorName": "佚名",
          "author_id": 15791
        }
      ]
    },
    {
      "upperChapter": "簇蚕缫丝等法",
      "innerContent": [
        {
          "innerChapter_id": "6528",
          "innerChapter": "簇蚕缫丝等法_缲丝",
          "innerChapterUrn": "/guwen/bookv_6528.aspx",
          "chapterContent": [
            "《士农必用》：缲丝之诀，惟在细、圆、匀、紧，使无褊慢、节核，接头为“节”；疙疸为“核”。粗恶不匀也。生茧缲为上，如人手不及，杀过茧慢慢缲。杀茧法有三：一、日晒；二、盐浥：三、蒸。蒸最好，人多不会。日晒损茧，盐浥者稳。热釜：可缲粗丝单缴者，双缴亦可。但不如冷盆所缲者洁净光莹也。釜要大，置于灶上。如蒸灶法。釜上大盆甑接口，添水至甑中八分满。甑中用一板栏断，可容二人对缲也。茧少者，止可用一小甑。水须热。宜旋旋下茧。多下则缲不及，煮损。冷盆：可缲全缴细丝。中等茧可缲双缴，比热釜者有精神，而又坚韧。虽曰“冷盆”，亦是大温也。盆要大，先泥其外。口径二尺五寸之上者，预先翻过，用长粘泥泥底，并四周至唇，厚四指，将至唇渐薄，日晒干，名为串盆。旧时添水八九分满。水宜温暖常匀，无令乍寒乍热。釜要小。口径一尺以下者，小则下茧少。茧欲频下；多下则煮过，又不匀也。突灶：半破砖坯，圆垒一遭，中空。直桶子样。其高比缲丝人身一半，其圆径相盆之大小。当中垒一小台，径比盆底小。坐“串盆”于小台上，其盆要比圆垒高一唇。靠元垒安打丝头小釜灶，比圆垒低一半，“拚火”透圆垒。灶子后火烟过处名“拚火”。与“拚火”相对，圆垒匝近上，开烟突口。做一“卧突”，长七八尺已上。先于安突一面垒一台，比突口微低。又相去七八尺外，安一台，高五尺。或就用墙，或用木为架子。用长一丈椽二条，斜磴在二台上，二椽相去，阔一砖坯许，用砖坯泥成一卧突。二椽上，平铺砖坯一层，两边侧立，上复平盖，泥了，便成一“卧突”也。须与灶口相背、谓如灶口向南，突口向北是也。缲盆居中，火冲盆底与盆下台。烟焰绕盆过，烟出卧突中，故得盆水常温又匀也。又得烟火与缲盆相远，其缲丝人不为烟火所逼，故得安详也。軖车：床高与盆齐，轴长二尺，中径四寸，两头三寸。用榆槐木。四角或六角，臂通长一尺五寸。六角不如四角，軖角少则丝易解。臂者辐条也。或双辐或单辐，双辐者稳。须脚踏。又缲车竹筒子宜细，细似织绢穗筒子。铁条子串筒；两桩子亦须铁也。两竖桩子上，横串铁条；铁条穿筒子，既轻又利也。不如此，则不能成绝妙好丝。古人有言：“工欲善其事，必先利其器。”余如常法。打丝头：用一人。小釜内，添水九分满；灶下燃粗干柴。柴细旋添，火不匀停。候水大热，下茧于热水内，下茧宜少不宜多，多则煮过，缲丝少。用箸轻剔拨，令茧滚转荡匀，挑惹起囊头，粗丝头名“囊头”。手捻住，于水面上轻提掇数度，复提起，其囊头下，即是“清丝”。摘去囊头，如重手搅拨囊头，又于手拐子缠数遭，可长五七尺，将茧上好丝十分中去了三二分，实为可惜；如轻手剔拨起囊头，长不过一尺也。一手撮捻清丝，一手用漏杓窈茧，款送入温水盆内。杓底上多镂眼子，为“漏杓”；漏瓢更好。将清丝挂在盆外边“丝老翁”上。盆边钉插一橛子，名“丝老翁”。缲丝：用一人。将“丝老翁”上清丝，约十五丝之上，黄丝粗，减茧数。总为一处，穿过钱眼，钱下茧攒聚，名“丝窝”，又名“絮盘”。缴过笛头蛾眉杖子上，两缴杖子下，两缴挂于车王上。又取丝老翁上清丝，如前挂于车王上。两个丝窝，其头齐行。右脚踏轾右转，长切照觑，拨掠两丝窝。于内有茧丝先尽，蛹子沈了者，茧丝断了，茧浮出丝窝者，其丝窝减小，即取清丝，约量添加，务要两丝窝大小长均。眼专觑，手频拨、频添。添不过三四丝。失添，则细了；多添则粗了。如或手添不迭，脚慢踏枉，其丝较争粗；如或手添得多了，脚紧踏軖，其丝较争细。手脚相应，亦可取匀也。添丝，搭在丝窝上，便有接头；将清丝用指面喂在丝窝内，自然带上去，便无接头也。此名“全缴丝”，圆紧无疙疸，上等也，中作纱罗，上等匹段。如蛾眉杖上只两缴，名“双缴丝”，不甚圆紧，有小疙疸，中等也，不中纱罗，中中等匹段。如蛾眉杖上只一缴，名“单缴丝”，又名“歇口丝”。褊慢有大疙疸，不中匹缎，只中绢帛，亦不坚壮。此单缴歇口丝，多只是热釜中缲也。"
          ],
          "authorName": "佚名",
          "author_id": 15791
        }
      ]
    },
    {
      "upperChapter": "瓜菜",
      "innerContent": [
        {
          "innerChapter_id": "6529",
          "innerChapter": "瓜菜_种瓜黄瓜附",
          "innerChapterUrn": "/guwen/bookv_6529.aspx",
          "chapterContent": [
            "《齐民要术》：收瓜子法：常岁岁先取“本母子瓜”，截去两头，止取中央子。“本母子”者，瓜生数叶便结子；子复早熟。用中辈瓜子者，蔓长二三尺，然后结子。用后辈子者，蔓长足，然后结子，子亦晚熟。种早子，熟速而瓜小；种晚子，熟迟而瓜大。去两头者：近蒂子，瓜曲而细；近头子，瓜短而喎。",
            "又收瓜子法：食瓜时，择美者收取。却以细糠拌之，日曝向燥，援而簸之；净而且速也引。",
            "良田，小豆底佳，黍底次之。刈讫即耕，频烦转之。二月上旬种者为上时，三月上旬为中时，四月上旬为下时。五月六月上旬，可种“藏瓜”。",
            "凡种瓜法，先以水净淘瓜子，盐和之。盐和则不笼死。先卧锄，耧却燥土，不耧者，坑虽深大，常杂燥土，故瓜不生。然后掊蒲沟切。坑，大如斗口。纳瓜子四枚、大豆三个于堆旁向阳中。瓜生数叶，掐去豆。瓜性弱，苗不能独生，故须大豆为之起土。瓜生不去豆，则豆反扇瓜，不得滋茂。但豆断汁出，更成良润。勿拔之，拔之，则土虚燥也。多锄则饶子，不锄则无实。五谷、蔬菜、果蓏之属，皆如此也。“蓏”，郎果反。",
            "治瓜笼法：旦起，露未解，以枚举瓜蔓，散灰于根下。后一两日，复以土堆其根，则永无虫矣。",
            "凡瓜所以早烂者，皆由脚蹑及摘时不慎，翻动其蔓故也。若以理慎护，及至霜下叶干，子乃尽矣。但依此法则不必别种早晚及中三辈之瓜。",
            "区种瓜法：六月雨后种绿豆，八月中犁俺杀之，十月又一转，即十月中种瓜。率两步为一区，坑大如盆口，深五寸。以土壅其畔，如菜畦形。坑底必令平正，以足踏之，令其保泽。以瓜子、大豆各十枚，遍布坑中。瓜子、大豆两物为双，藉其起土故也。以粪五升覆之。亦令均平。又以土一斗薄散粪上，复以足微蹑之。冬月大雪时，速并力推雪于坑上为大堆。至春草生，瓜亦生，茎叶肥茂，异于常者。且常有润泽，旱亦无害。五月瓜便熟。其掐豆锄瓜之法，与常同。若瓜子尽生，则太概，宜掐去之。一区四根即足矣。",
            "又法：冬天以瓜子数枚，纳热牛粪中，冻即拾聚，置之阴地。量地多少，以足为限。正月地释即耕，逐布之。率方一步，下一斗粪，耕土覆之。肥茂早熟，虽不及区种，亦胜凡瓜远矣。有蚁者，以牛羊骨带髓者，置瓜科左右；待蚁附，将弃之。弃二三，则无蚁矣。",
            "崔寔曰：十二月腊时祀炙萐，所甲切。树瓜田四角，去蚶。胡滥反。瓜中虫，谓之“箍”。",
            "《龙鱼河图》曰：瓜有两鼻，杀人。",
            "黄瓜：一名“胡瓜”。四月中种之。宜竖柴木，令引蔓缘之。",
            "《博闻录》：种花药，最忌麝。瓜尤忌之。媵栽数株蒜、薤，遇麝不损。"
          ],
          "authorName": "佚名",
          "author_id": 15791
        },
        {
          "innerChapter_id": "6530",
          "innerChapter": "瓜菜_葵",
          "innerChapterUrn": "/guwen/bookv_6530.aspx",
          "chapterContent": [
            "《齐民要术》：葵，《广雅》曰：“蘬，丘葵也。”《广志》曰：“胡葵，其花紫赤。”按，今世葵有紫茎、白茎二种，种别复有大小之殊。又有鸭脚葵也。临种时，必燥曝葵子。葵子虽经岁不浥，然湿种者，疥④而不肥也。地不厌良，故墟弥善；薄即粪之，不宜妄种。",
            "春必畦种水浇。春多风旱，非畦不得，且畦者省地而菜多，一畦供一口。畦长二步，广一步。大则水难匀，又不用人足入。深掘，以熟粪对半和土覆其上，令厚一寸，铁齿杷耧之令熟，足蹋使坚平。下水，令彻泽，水尽，下葵子；又以熟粪和土覆其上，令厚一寸余。",
            "葵生三叶，然后浇之。浇用晨夕，日中便止。每一掐，辄耙耧地令起，下水，加粪。三掐更重。一岁之中，凡得三辈。凡畦种之物，治畦皆如种葵法，不复条列烦文。",
            "早种者，必秋耕。十月末，地将冻，散子劳之。一亩三升。正月末散子亦得。人足踏践之乃佳。踏者菜肥。地释即生，锄不厌数。",
            "五月初，更种之。春者既老，秋叶未生，故种此相接。六月一日，种白茎秋葵。白茎者宜干，紫茎者干则黑而涩。秋葵堪食，仍留五月种者取子。春葵子熟不均，故须留中辈。于此时，附地剪却春葵，令根上枋音蘖。生者，柔软至好；仍供常食，美于秋菜。留之，亦中为榜簇。",
            "掐秋叶，必留五六叶。不掐则茎孤，留叶则科大。凡掐葵，必待露解。谚曰：“触露不掐葵，日中不剪韭。”",
            "八月半，剪去。留其歧，歧多者，则去地一二寸；独茎者，亦可去地四五寸。枿生肥嫩。比至收时，高与人膝等，茎叶皆美。科虽不高，菜实倍多。其不剪早生者，虽高数尺，柯叶坚硬，全不中食。所可用者，唯有叶心：附叶黄涩至恶，煮亦不美。看虽似多，其实倍少。",
            "收待霜降。伤早黄烂，伤晚黑涩。携簇皆须阴中。见日亦涩。其碎者，割讫，即地中寻手纠之。待萎而纠者必烂。",
            "崔寔曰：六月六日可种葵。中伏后，可种冬葵。九月，作葵菹，干葵。"
          ],
          "authorName": "佚名",
          "author_id": 15791
        },
        {
          "innerChapter_id": "6531",
          "innerChapter": "瓜菜_姜",
          "innerChapterUrn": "/guwen/bookv_6531.aspx",
          "chapterContent": [
            "《齐民要术》：姜宜白沙地，少与粪和。熟耕如麻地，不厌熟，纵横七遍尤善。三月种之。先重耧耩，寻垄下姜。一尺一科，令上土厚三寸。数锄之。六月，作苇屋覆之。不耐寒热故。九月掘出，置屋中。中国多寒，宜作窖，以谷得合埋之。“垾”，奴勒反，谷穰。中国，土不宜姜，仅可存活，势不可滋息。种者，聊拟药物小小耳。",
            "崔寔曰：三月，清明节后十日，封生姜。至四月立夏后，蚕大食，芽生，可种之。九月，藏茈将几反姜。其岁若温，皆待十月。生姜渭之“茈姜”。",
            "《四时类要》：种姜：阔一步作畦，长短任地形。横作垄，相去一尺余，深五六寸。垄中，一尺一科，带芽大如三指阔；盖土，厚三寸；以蚕沙盖之，粪亦得。芽出后，有草即耘。渐渐加土；已后垄中却高，垄外即深。不得并上土。锄不厌频。"
          ],
          "authorName": "佚名",
          "author_id": 15791
        },
        {
          "innerChapter_id": "6532",
          "innerChapter": "瓜菜_莴苣",
          "innerChapterUrn": "/guwen/bookv_6532.aspx",
          "chapterContent": [
            "［新添］：莴苣，作畦下种，如前法。但可生芽：先用水浸种一日，于湿地上铺衬，置子于上，以盆碗合之。候芽微出，则种。",
            "春正月、二月种之，可为常食。秋社前一二日种者，霜降后，可为淹菜。",
            "如欲出种，正月二月种之，九十日收。"
          ],
          "authorName": "佚名",
          "author_id": 15791
        },
        {
          "innerChapter_id": "6533",
          "innerChapter": "瓜菜_兰香香菜附",
          "innerChapterUrn": "/guwen/bookv_6533.aspx",
          "chapterContent": [
            "《齐民要术》：兰香，“罗勒”也。中国为石勒讳，故改，今人因以名焉。且兰香之目，美于罗勒之名；故即而用之。三月中，候枣叶始生，乃种兰香。早种者，徒费子耳，天寒不生。治畦下水，一同葵法。及水散子讫；水尽，蓰熟粪，仅得盖子便止。厚则不生，弱苗故也。昼日箔盖，夜即去之；昼日不用见日，夜须受露气。生即去箔。常令足水。六月连雨，拔栽之。掐心栽泥巾，亦活。",
            "作菹及干者，九月收。晚即干恶。作干者，天晴时，薄地刈取，布地曝之。干乃挼取末，瓮中盛，须则取用。拔根悬者，哀烂，又有雀粪尘土之患。取子者，十月收。自余杂香菜不列者，种法悉与此同。",
            "《博物志》曰：烧马蹄羊角成灰，春散著湿地，罗勒乃生。",
            "《博闻录》：香菜：常以洗鱼水浇之，则香而茂；沟泥水、米泔尤佳。"
          ],
          "authorName": "佚名",
          "author_id": 15791
        }
      ]
    },
    {
      "upperChapter": "果实",
      "innerContent": [
        {
          "innerChapter_id": "6534",
          "innerChapter": "果实_种梨插梨附",
          "innerChapterUrn": "/guwen/bookv_6534.aspx",
          "chapterContent": [
            "《齐民要术》：种者，梨熟时，全埋之。经年，至春地释，分栽之；多著熟粪及水。至冬叶落，附地刈杀之，以炭火烧头。二年即结子。若稽生及种而不栽者，则著子迟。每梨有十许子，惟二子生梨，余者生杜。",
            "插者，弥疾。插法，用棠、杜。棠，梨大而细理；杜次之；桑梨大恶。枣、石榴上插得者，为上梨；虽治十，收得一二也。杜如臂已上，皆任插。常先种杜，经年后插之。主客俱下亦得；然俱下者，杜死则不生也。杜树大者，插五枝，小者或三或二。",
            "梨叶微动为上时，将欲开莩为下时。先作麻纫女珍反。缠十许匝；以锯截杜，令去地五六寸。不缠，恐插时皮披。留杜高者，梨枝繁茂，遇大风则披。其高留杜者，梨树早成，然宜作蒿簟盛杜，以土筑之令没。风时，以笼盛梨，免披耳。斜攕所成反。竹为签，刺皮木之际，令深一寸许。折取其美梨枝阳中者，阴中枝则实少。长五六寸，亦斜攕之，令过心；大小长短与签等。以刀微劁梨枝斜擞之际，剥去黑皮。勿令伤青皮，青皮伤，则死。拔去竹签，即插梨，令至藰处。木边向木，皮还近皮。插讫，以绵莫幂同。杜头，封熟泥于上，以土培覆，令梨枝仅得出头；以土壅四畔。当梨上沃水，水尽，以土覆之，勿令坚涸。百不失一。梨枝甚脆；培土时宜慎之。勿使掌拨，掌拨则折。其十字破杜者，十不收一。所以然者，木裂皮开，虚燥故也。",
            "梨既生，杜旁有叶出，辄去之。不去势分，梨长必迟。凡插梨，园中者，用旁枝；庭前者，中心。旁枝，树下易收；中心，上耸不妨。用根蒂小枝，树形可憘，五年方结子。鸠脚老枝，三年即结子，而树丑。《吴氏本草》曰：金创，乳妇，不可食梨。梨多食则损人，非补益之物。产妇蓐中，及疾病未愈，食梨多者，无不致病。咳逆气上者，尤宜慎之。凡远道取梨枝者，下根即烧三四寸，亦可行数百里犹生。",
            "藏梨法：初霜后即收。霜多则不得经夏也。于屋下掘作深窨引坑，底无令润湿；收梨置中，不须覆盖，便得经夏。摘时必令好接，勿令损伤。",
            "凡醋梨，易水熟煮，则甜美而不损人也。"
          ],
          "authorName": "佚名",
          "author_id": 15791
        },
        {
          "innerChapter_id": "6535",
          "innerChapter": "果实_梅-杏",
          "innerChapterUrn": "/guwen/bookv_6535.aspx",
          "chapterContent": [
            "《齐民要术》：栽种，与桃李同。",
            "作白梅：梅子酸，核初成时摘取。夜以盐汁渍之，昼则日曝。凡作十宿十浸，十日便成矣。调鼎和齑，所在多入也。",
            "作乌梅：亦以梅子核初成时摘取，笼盛，于突上熏之令干，即成矣。乌梅入药，不任调食也。",
            "作杏李麸法：杏、李熟时，多收取。盆中研之，生布绞取浓汁，涂盘中，日晒干，以手磨刮取之。可和水为浆，及和米麸，所在人意也。",
            "《四时类要》：熟杏和肉埋粪土中，至春既生，三月移栽实地。既移，不得更于粪地，必致少实而味苦。移须合土。三步一树，穊即味甘。服食之家，尤宜种之。"
          ],
          "authorName": "佚名",
          "author_id": 15791
        },
        {
          "innerChapter_id": "6536",
          "innerChapter": "果实_橙柑附",
          "innerChapterUrn": "/guwen/bookv_6536.aspx",
          "chapterContent": [
            "［新添］：西川、唐、邓，多有栽种成就；怀州亦有旧日橙树。北地不见此种，若于附近地面访学栽植，甚得济用。柑，与橙同。"
          ],
          "authorName": "佚名",
          "author_id": 15791
        },
        {
          "innerChapter_id": "6537",
          "innerChapter": "果实_橘",
          "innerChapterUrn": "/guwen/bookv_6537.aspx",
          "chapterContent": [
            "［新添］：西川、唐、邓，多有栽种成就；怀州亦有旧日橘树。北地不见此种；若于附近地面访学栽植，甚得济用。"
          ],
          "authorName": "佚名",
          "author_id": 15791
        },
        {
          "innerChapter_id": "6538",
          "innerChapter": "果实_诸果",
          "innerChapterUrn": "/guwen/bookv_6538.aspx",
          "chapterContent": [
            "《齐民要术》：崔寔曰：正月，自朔暨晦，可移诸树杂木。唯有果实者，及望而止。望谓十五日。过十五日，则果少实。",
            "《食经》云：种名果法：三月上旬，斫取直好枝如大拇指，长五尺，《类要》云：一尺五寸。内著芋头中种之。无芋，大芜菁根亦可。《类要》云：萝卜亦得。胜种核，核三四年乃如此大耳。可得行种。",
            "凡五果，正月一日鸡鸣时，把火遍照其下，则无虫灾。",
            "《博闻录》：柳子厚《郭橐駞传》：所种树，或移徙，无不活，且硕茂早实以蕃。有问之，对曰：“凡植木之性，其本欲舒，其培欲平，其土欲故，其筑欲密。既然已，勿动勿虑，去不复顾。其莳也，若子，其置也，若弃；则其天者全，而其性得矣。他植者则不然，根拳而土易；其培之也，若不过焉，则不及。苟有能反是者，则又爱之太恩，忧之太勤，旦视而暮抚，已去而复顾。甚者，爪其肤，以验其生枯；摇其本，以观其疏密；而木之性日以离矣。虽曰爱之，其实害之；虽曰忧之，其实仇之。故不我若也。”",
            "凡木皆有雌雄，而雄者多不结实。可凿木作方寸穴，取雌木填之，乃实。以银杏雄树试之便验。社日，以杵舂百果树下，则结实牢。不实者亦宜用此法。果木有虫蠹者，用杉木作钉，塞其穴，虫立死。树木有虫蠧，以芫花纳孔中，或纳百部叶。",
            "《岁时广记》：《遁斋闲览》“凡果木久不实者，以祭社余酒洒之，则繁茂倍常。用人发挂枝上，则飞鸟不敢近。结实时，最忌白衣人过其下，则其实尽落。”"
          ],
          "authorName": "佚名",
          "author_id": 15791
        }
      ]
    },
    {
      "upperChapter": "竹木",
      "innerContent": [
        {
          "innerChapter_id": "6539",
          "innerChapter": "竹木_种竹",
          "innerChapterUrn": "/guwen/bookv_6539.aspx",
          "chapterContent": [
            "《齐民要术》：宜高平之地，近山阜尤是所宜，下田得水即死。黄白软土为良。正月、二月中，剧取西南引根并茎，芟去叶，于园内东北角种之。令坑深二尺许，覆土厚五寸。竹性爱向西南引，故于园东北角种之，数岁之后，自当满园。谚云：“东家种竹，西家治地。”为滋蔓而来生也。其居东北角者，老竹，种不生，生亦不能滋茂；故须取其西南引少根也。稻麦糠粪之。二糠各自堪粪，不令和杂。不用水浇。浇则淹死。勿令六畜入园。三月食淡竹笋；四月、五月，食苦竹笋。",
            "其欲作器者，经年乃堪杀。未经年者，软，未成也。",
            "《四时类要》：移竹，五月十三日及辰日，可以移之。种竹，去梢叶，作稀泥于坑中，下竹栽，以土覆之；杵筑定，勿令脚踏。土厚五寸。竹忌手把，及洗手面脂水浇著，即枯死。",
            "《博闻录》：《月庵种竹法》深阔掘沟；以干马粪和细泥，填高一尺。无马粪，砻糠亦得。夏月稀，冬月稠。然后种竹。须三四茎作一丛；亦须土松浅种，不可增土于株上，泥若用打实，则不生笋。",
            "梦溪云：种竹，但林外取向阳者，向北而栽。盖根无不向南，必用雨下；遇“火日”及有西风则不可。花木亦然。谚云：“栽竹无时，雨下便移。多留宿土，记取南枝”",
            "《志林》云：竹有雌雄，雌者多笋，故种竹常择雌者，物不逃于阴阳，可不信哉？凡欲识雌雄，当自根上第一枝观之，有双枝者，乃为雌竹，独枝者为雄竹。",
            "竹有花，辄槁死，花结实如稗，谓之“竹米”。一竿如此，久之则举林皆然。其治之法，于初米时，择一竿稍大者，截去近根三尺许，通其节，以粪实之，则止。",
            "《琐碎录》云：引笋法：隔篱埋狸或猫于墙下，明年笋自迸出。",
            "竹，以三伏内及腊月中斫者不蛀。一云用“血忌日”。"
          ],
          "authorName": "佚名",
          "author_id": 15791
        },
        {
          "innerChapter_id": "6540",
          "innerChapter": "竹木_松杉-柏-桧附",
          "innerChapterUrn": "/guwen/bookv_6540.aspx",
          "chapterContent": [
            "《齐民要术》：崔寔曰：正月自朔暨晦，可移松、柏、桐、梓、竹、漆诸树。",
            "《博闻录》：栽松，春社前带土栽培，百株百活，舍此时，决无生理也。",
            "斫松木，须五更初；便削去皮，则无白蚁。“血忌日”尤好。插杉：用惊蛰前后五日，斩新枝，剧坑、入枝、下泥、杵紧。相视天阴即插；遇雨十分生。无雨，即有分数。",
            "［新添］种松、柏：八九月中，择成熟松子子，柏子同去台收顿。至来春春分时，甜水浸子十日。治畦、下水、上粪，漫散子于畦内，如种菜法，或单排点种。上覆土厚二指许。畦上搭矮棚蔽日。旱则频浇，常须湿润。至秋后去棚，长高四、五寸。",
            "十月中，夹萄秸篱，以御北风。畦内乱撒麦糠覆树，令梢上厚二三寸止。南方宜微盖。至谷雨前后，手爬去麦糠，浇之。次冬，封盖亦如此。",
            "二年之后，三月中，带土移栽。先撅区，用粪土相合内区中，水调成稀泥，植栽于内。拥土令区满，下水，塌实。无用杵筑脚踏。次日，有裂缝处，以脚蹑合。常浇令湿。至十月，祛倒，以土覆藏，毋使露树。至春，去土。次年不须覆。",
            "栽大树者，于三月中移；广留根土，谓如一丈树，留土方二三尺；地远移者二尺五寸。一丈五尺树，留土三尺或三尺五寸。用草绳缠束根土。树大者，从下剸去枝三二层。树记南北。运至区所，栽如前法。",
            "桧引：种如松法。插枝者，二三月桧芽孽动时，先熟劚黄土地成畦，下水饮畦一遍，渗定，再下水。候成泥，将斫下细如小指桧枝，长一尺五寸许，下削成马耳状，先以杖刺泥成孔，插桧枝于孔中，深五七寸以上。栽宜稠密，常浇令润泽。上搭短棚蔽日，至冬换作暖荫，次年二三月去之。候树高移栽，如松柏法。"
          ],
          "authorName": "佚名",
          "author_id": 15791
        },
        {
          "innerChapter_id": "6541",
          "innerChapter": "竹木_柳",
          "innerChapterUrn": "/guwen/bookv_6541.aspx",
          "chapterContent": [
            "《齐民要术》：种柳：正月、二月中，取弱柳枝大如臂，长一尺半，烧下头二三寸，埋之令没。常足水以浇之。必数条俱生，留一根茂者，余悉掐去。别竖一柱以为依主，以绳拦之。若不拦，必为风所摧，不能自立。一年中，即高一丈余。其旁生枝叶即掐去，令直耸上。高下任人，取足，便掐去正心，即四散下垂，婀娜可爱。若不掐心，则枝不四散，或邪或曲，生亦不佳也。六七月中，取春生少枝种，则长倍疾。少枝叶青气壮，故长疾也。",
            "杨柳：下田停水之处，不得五谷者，可以种柳。八月、九月中水尽，燥湿得所时，急耕，则锔楱之。至明年四月，又耕熟，勿令有块，即作墒垄。一亩三垄，一垄之中，逆顺各一到，墒中宽狭，正似葱垄。从五月初，尽七月末，每天雨时，即触雨折取春生少枝，长一尺已上者，插著垄中。二尺一根，数日即生。少枝长疾，三岁成椽。比如余木，虽微脆，亦足堪事。岁种三十亩，三年种九十亩；岁卖三十亩，终岁无穷。",
            "凭柳：可以为楣、车辋、杂材及枕。",
            "种箕柳法：山涧、河旁及下田不得五谷之处，水尽干时，熟耕数遍。至春冻释，于山陂、河坎之旁，刈取箕柳，三寸栽之。漫散，即劳；劳讫，引水停之。至秋，任为簸箕。山柳赤而脆，河柳白而肕。",
            "《陶朱公术》曰：种柳千树，则足柴。十年以后，髡一树得一载；岁髡二百树，五年一周。",
            "《四时类要》引：种柳：取青嫩枝如臂，长六七尺，烧下头三二寸，埋二尺以上。",
            "《博闻录》：杨柳根下，先种大蒜一枚，不生虫。"
          ],
          "authorName": "佚名",
          "author_id": 15791
        },
        {
          "innerChapter_id": "6542",
          "innerChapter": "竹木_诸树",
          "innerChapterUrn": "/guwen/bookv_6542.aspx",
          "chapterContent": [
            "《齐民要术》：凡栽一切树木，欲记其阴阳，不令转易。阴阳易位，则难生。小小栽者，不烦记也。大树髡之，不髡，风摇则死。小则不髡。先为深坑，内树讫，以水沃之，著土令如薄泥；东西南北摇之良久，摇则泥入根间，无不活者；不摇，根虚，多死。其小树，则不烦耳。然后下土坚筑。近上三寸不筑，取其柔润也。时时溉灌，常令润泽。每浇水尽，即以燥土覆之。覆则保泽，不然即干。埋之欲深，勿令挠动。凡栽树讫，皆不用手捉及六畜抵突。《战国策》曰：“夫柳，纵横、颠倒树之，皆生。使千人树之，一人摇之，则无生柳矣。”",
            "凡栽树，正月为上时，谚曰：“正月可栽大树。”言得时则易生也。二月为中时，三月为下时。然枣，鸡口；槐，兔目；桑，虾蟆眼；榆，负瘤散；自余杂木，鼠耳、虻翅，各其时。此等名，即皆是叶生形容之所象似。以此时栽种者，叶皆即生。早栽者，叶晚出。虽然，大率宁早为佳，不可晚也。",
            "树，大率种数既多，不可一一备举。凡不见者，栽莳之法，皆求之此条。",
            "崔寔曰：二月尽，三月，可掩树枝。埋树枝土中，令生；二岁已上，可移种矣。",
            "《务本新书》：一切栽，枝记南北。根深土远，宽掘上，以席包包裹，不令见日。大车上般载，以人牵曳，缓缓而行。车前数百步，平治路上车辙，务要平坦，不令车轮摇摆。于处所依法栽培，树树决活。古人有云：“移树无时，莫令树知。”区宜宽深，以水搅土成泥，仍糁新粟大麦百余粒，即下树栽。树大者，须以木扶架。若根不动摇，虽丈许之木可活。仍须芟去繁枝，不可招风。"
          ],
          "authorName": "佚名",
          "author_id": 15791
        }
      ]
    },
    {
      "upperChapter": "药草",
      "innerContent": [
        {
          "innerChapter_id": "6543",
          "innerChapter": "药草_栀子",
          "innerChapterUrn": "/guwen/bookv_6543.aspx",
          "chapterContent": [
            "［新添］：十月选成熟栀子，取子淘净，晒干。至来春三月，选沙白地，劚畦。区深一尺，全去旧土，却收地上湿润浮土，筛细，填满区。下种稠密，如种茄法。细土薄糁。上搭箔棚遮日，高可一尺。旱时，一二日用水于棚上频频浇洒，不令土脉坚垎。四十余日，芽方出土。薅治，浇溉。至冬月，厚用蒿草藏护。",
            "次年三月移开，相去一寸一科。锄治、浇溉宜频。冬月，用土深拥根株，其枝梢用草包护。至次年三四月又移，一步半一科，栽成行列。须园内穿井，频浇，频锄。每岁冬，须北面厚夹篱障，以蔽风寒。第四年，开花结实。十月收摘，甑内微蒸过，晒干用。"
          ],
          "authorName": "佚名",
          "author_id": 15791
        },
        {
          "innerChapter_id": "6544",
          "innerChapter": "药草_莲藕",
          "innerChapterUrn": "/guwen/bookv_6544.aspx",
          "chapterContent": [
            "《齐民要术》：种莲子法：八月、九月中，收莲子坚黑者，于瓦上磨莲子头，令皮薄。取瑾土作熟泥，封之，如三指大，长二寸，使蒂头平重，磨处尖锐。泥干时，掷于池中，重头沉下，自然周正。皮薄易生，少时即出。其不磨者，皮既坚厚，仓卒不能生也。",
            "种藕法：春初，掘藕根节头，著鱼池泥中种之，当年即有莲花。"
          ],
          "authorName": "佚名",
          "author_id": 15791
        },
        {
          "innerChapter_id": "6545",
          "innerChapter": "药草_菊花",
          "innerChapterUrn": "/guwen/bookv_6545.aspx",
          "chapterContent": [
            "《博闻录》：菊：蜀人多种之。苗可人茶，花、子人药。然野菊大能泻人。惟真菊延年，花乃黄中之色，气味和正：花、叶、根、实，皆长生药。其性介烈，不与百花同盛衰，是以通仙灵也。",
            "《务本新书》：宜白地栽，甜水浇。苗作菜食，花入药用。三四月，带根土掘出。作区，下粪水调成泥，擘根分栽。每区一二科，后极滋胤。"
          ],
          "authorName": "佚名",
          "author_id": 15791
        },
        {
          "innerChapter_id": "6546",
          "innerChapter": "药草_百合",
          "innerChapterUrn": "/guwen/bookv_6546.aspx",
          "chapterContent": [
            "《四时类要》：二月，种百合。此物尤宜鸡粪。每坑深五寸，如种蒜法。义云：取根曝干，捣为面，细筛，甚益人。"
          ],
          "authorName": "佚名",
          "author_id": 15791
        },
        {
          "innerChapter_id": "6547",
          "innerChapter": "药草_苜蓿",
          "innerChapterUrn": "/guwen/bookv_6547.aspx",
          "chapterContent": [
            "《齐民要术》：地宜良热；七月种之。畦种水浇，一如韭法。亦一剪一上粪，铁杷耧土令起，然后下水。一年三刈。留子者，一刈则止。春初既中生啖，为羹甚香。长宜饲马，马尤嗜之。此物长生，种者一劳永逸。都邑负郭，所宜种之。",
            "崔寔曰：七月、八月，可种苜蓿。",
            "《四时类要》：苜蓿，若不作畦种，即和麦种之不妨。",
            "烧苜蓿之地，十二月烧之讫。二年一度，耕垄外根，即不衰。凡苜蓿春食作干菜，至益人。"
          ],
          "authorName": "佚名",
          "author_id": 15791
        }
      ]
    },
    {
      "upperChapter": "孳畜",
      "innerContent": [
        {
          "innerChapter_id": "6548",
          "innerChapter": "孳畜_养马牛总论",
          "innerChapterUrn": "/guwen/bookv_6548.aspx",
          "chapterContent": [
            "《齐民要术》：服牛乘马，量其力能；寒温饮饲，适其天性；如不肥充蕃息者，未之有也。谚曰：“赢牛劣马寒食下。”言其乏食瘦瘠，春中必死。务在充饱调适而已。"
          ],
          "authorName": "佚名",
          "author_id": 15791
        },
        {
          "innerChapter_id": "6549",
          "innerChapter": "孳畜_马驴骡附",
          "innerChapterUrn": "/guwen/bookv_6549.aspx",
          "chapterContent": [
            "《齐民要术》：饮饲之节，食有“三刍”，饮有“三时”。何谓也？［何谓“三刍”？］一曰“恶刍”，二曰“中刍”，三曰“善刍”。谓饥时与恶刍；饱时与善刍，引之令食；食常饱，则无不肥。剉草粗，虽足豆谷，亦不肥充；细剉无节，簁去土而食之者，令马肥不啌。如此喂饲，自然好也。啌，苦江反。何谓三时？一曰朝饮，少之；二曰昼饮，则胸餍水；三曰暮，极饮之。一曰：“夏汗冬寒，皆当节饮。”谚曰：“旦起骑谷，日中骑水”。斯言旦饮须节水也。每饮食，令行骤，则消水。小骤数百步亦佳。十日一放，令其陆梁舒展，令马硬实也。",
            "驴、骡大概类马，不复别起条端。",
            "凡驴、马驹初生，忌灰气；遇新出炉者，辄死。经雨即不死。",
            "凡以猪槽喂马，以石灰泥马槽，汗系著门，皆令马落驹。《术》曰：“常系猕猴于马房，令马不畏，辟恶，消百病也。”",
            "马久步，即生筋劳；筋劳则生蹄痛。久立，则发骨劳；骨劳则发痈肿。久汗不干，则皮劳，皮劳者，碾而不振。汗未善燥而饮饲之，则生气劳；气劳者，骣而不喷。驱驰无节，则生血劳；血劳则发强行。",
            "何以察五劳？终日驱驰，舍而视之；不碾者，筋劳也；骣而不时起者，骨劳也；起而不振者，皮劳也；振而不喷者，气劳也；喷而不溺者，血劳也。",
            "筋劳者，两绊却行三十步而已。骨劳者，令人牵之起，从后笞之起而已。皮劳者，夹脊摩之热而已。气劳者，缓系之枥上，远馁草，喷而已。血劳者，高系，无饮食之，大溺而已。",
            "治牛马疫气方：取獭屎煮灌之。獭肉及肝弥良，不能得肉、肝，乃用屎耳。",
            "《四时类要》：三月收合龙驹。合驴马之牝牡，此月三日为上。准《令》：季春之月，乃合骡、牛、驴、马，游牝于牡。仲夏之月，游牝别群，则絷腾驹。",
            "治马喉肿方：以物缠刀子，露刃锋一寸许，刺咽喉，溃则愈。",
            "又方：取干马粪置瓶子中，头发覆之，火烧马粪及发，烟出，着马鼻熏，令烟入鼻中，须臾即差。又方猪脊引脂、乱发，烧烟熏鼻，同上法。",
            "又疗马结热、起卧战、不食水草方：黄连二两杵末，白鲜皮一两杵末，油五合，猪脂四两细切。右（上）以温水一升半，和药调停，灌下，牵行，抛粪即愈。",
            "马疥方：晃音臰黄、头发、腊月猪脂煎，令发消，及热涂之，立效。",
            "马伤水：用葱、盐、油相和，搓成团子，内鼻中。以手掩马鼻，令不通气，良久，待眼泪出，即止。",
            "马伤料：用生萝卜三五个，切作片子，啖之，效。",
            "马猝热、腹胀、起卧欲死方：蓝汁二升，和冷水二升，灌之，立效。",
            "治新生小驹子泻肚方：藁本末三钱七，大麻子研汁调灌，下咽喉便效。次以黄连末大麻汁解之。",
            "驴马磨打破疮：马齿菜、石灰，一处捣为团。晒干后再捣，罗为末。先口含盐浆水洗净，用药末贴之，验。",
            "常啖马药：郁金、大黄、甘草、山栀子、贝母、白药子、黄药子、黄芩、款冬花、秦艽、黄檗、黄连、知母、桔梗、藁本。右（上）件一十五味，各等分，同捣、罗为末。每一匹马，每啖药末二两许；仍用油、蜜、猪脂、鸡子、饭少许引，同和调啖之。啖后不得饮水，至夜喂饲。",
            "马气药方：青橘皮、当归、桂心、大黄、芍药、木通、郁李仁、瞿麦、白芷、牵牛子，右（上）件十味，各等分，同捣；罗为末，用温酒调灌。每匹马，药末半两。",
            "点马眼药：青盐、黄连、马牙硝、蕤仁，右（上）件四味，各等分，同研为末，用蜜煎，入瓷瓶子盛。或点时，旋取少多，以井水浸化，点。",
            "治马急起卧：取壁上多年石灰，细杵罗，用酒调二两已来别，灌之，立效。",
            "治马食槽内草结方：好白礬末一两，分为二服。每贴和饮水后啖之。不过三两度，即内消却。此法神验。"
          ],
          "authorName": "佚名",
          "author_id": 15791
        },
        {
          "innerChapter_id": "6550",
          "innerChapter": "孳畜_牛水牛附",
          "innerChapterUrn": "/guwen/bookv_6550.aspx",
          "chapterContent": [
            "《四时类要》：治牛疫方：取人参一两细切，水煮汁五升，灌口中，差。又方：真安息香于牛栏中烧，如烧香法。如初觉有一头至两头是疫，即牵出，以鼻吸之，立愈。",
            "又方：十二月兔头烧作灰，和水五升，灌口中，良。",
            "牛欲死腹胀方：研麻子汁五升，温令热，灌口中，愈。此治食生豆，腹胀垂死者，甚良。",
            "牛鼻胀方：以醋灌耳中，立差。",
            "牛疥方：煮乌豆汁，热洗五度，差。一本作乌头汁。",
            "牛肚胀及嗽方取榆白皮、水煮令熟，甚滑，以三五升灌之，即差。",
            "牛虱方：以胡麻油涂之，即愈。猪脂亦得。六畜虱，涂之亦愈。",
            "《博闻录》：牛瘴疫方：用真茶二两，和水五升灌之。又：治牛猝疫而动头打胁：急用巴豆七个，去壳、细研出油、和灌之，即愈。又：烧苍术，令牛鼻吸其香，止。",
            "牛尿血方：川当归、红花，为细末，以酒二升半，煎取二升，冷灌之。又法：豉汁调食盐灌。",
            "牛患白膜遮眼：用炒盐并竹节烧存性，细研，一钱贴膜，效。",
            "牛气噎方：牛有茅根噎，以皂角末吹鼻中，更以鞋底拍尾停骨下，效。",
            "牛腹胀方：牛吃着杂虫，致腹胀。用燕屎一合，浆水二升，调灌之，效。",
            "牛触人方：牛颠走，逢人即触，是胆大也。黄连、大黄末、鸡子、酒调灌之。",
            "牛尾焦，不食水草：以大黄、黄连、白芷末、鸡子、酒调灌之。",
            "牛气胀方：净水洗汗袜，取汁一升，好醋半升许，灌之，愈。",
            "牛肩烂方：旧绵絮三两，烧存性，麻油调抹。忌水五日，愈。",
            "牛漏蹄方：紫矿为末，猪脂和，纳入蹄中，烧铁篦烙之，愈。",
            "牛沙疥方：荞麦随多寡，烧灰淋汁；入绿礬一合，和涂，愈。",
            "《韩氏直说》：喂养牛法：农隙时，入暖屋，用场上诸糠穰铺牛脚下，谓之“牛铺”，牛粪其上。次日又覆糠穰。每日一覆，十日除一次。牛一具三只，每日前后饷，约饲草三束，豆料八升。或用蚕沙、干桑叶，水三桶浸之。牛下饷，噍透，刷铯、饮毕，辰巳时间上槽。一顿可分三和，皆水拌。第一和，草多料少；第二，比前草减半，少加料；第三，草比第二又减半，所有料全缴拌。食尽即往使耕；噍了，牛无力。夜喂牛，各带一铃，草尽，牛不食，则铃无声，即拌之。饱，使耕。俗谚云：“三和一缴，须管要饱；不要噍了，使去最好。”",
            "水牛：饮饲与黄牛同。夏须得水池，冬须得暖厂、牛衣。"
          ],
          "authorName": "佚名",
          "author_id": 15791
        }
      ]
    },
    {
      "upperChapter": "禽鱼",
      "innerContent": [
        {
          "innerChapter_id": "6551",
          "innerChapter": "禽鱼_养鸡",
          "innerChapterUrn": "/guwen/bookv_6551.aspx",
          "chapterContent": [
            "《齐民要术》：鸡种，取桑落时生者良。形小、浅毛、脚细短者是也；守窠少声，善育雏子。春夏生者则不佳。形大，毛羽悦泽，脚粗长者是；游荡饶声，产乳易厌。既不守窠，则无缘蕃息也。鸡，春夏雏，二十日内无令出窠，饲以燥饭。出窠早，不免乌鸱；与湿饭，则令脐脓也。",
            "鸡棲，宜据地为笼，笼内著栈。虽鸣声不朗，而安稳易肥，又免狐狸之患。若任之树木，一遇风寒，大者损瘦，小者或死。",
            "燃柳柴，杀鸡雏，小者死，大者盲。此亦“烧黍穰杀瓠”之流，其理难悉。",
            "《家政法》曰：养鸡法：二月，先耕一亩作田，秫粥洒之，刈生茅覆上，自生白虫。便买黄雌鸡十只，雄一只，于地上作屋，方广丈五，于屋下悬箦，令鸡宿上。夏月盛昼，鸡当还屋下息。并于园中筑作小屋，覆鸡得养子，乌不得就。",
            "养鸡令速肥，不爬屋、不暴园、不畏乌、鸱、狐狸法：别筑墙匡，开小门，作小厂，令鸡以避雨日。雌雄皆斩去六翮，无令得飞出。常多收秕、稗、胡豆之类以养之，亦作小槽以贮水。荆藩为棲，去地一尺，数扫去屎。凿墙为窠，亦去地一尺。惟冬天著草，不茹则子冻；春夏秋三时则不须，直置土上，任其产伏，留草则蛆虫生。雏出，则著外，以罩笼之。如鹌鹑大还内墙匡中。其供食者，又别作墙匡，蒸小麦饲之，三七日便肥大矣。",
            "取谷产鸡子，供常食法：别取雌鸡，勿令与雄相杂。其墙匡、斩翅、荆棲、土窠，一如前。惟多与谷，令竞冬肥盛，自然谷产矣。一鸡生百余卵，不雏，并食之无咎。",
            "黑鸡白头，食之病人。有六指者，杀人。",
            "《养生论》曰：鸡肉不可令小儿食，食之生蚘虫，又令体消瘦。"
          ],
          "authorName": "佚名",
          "author_id": 15791
        },
        {
          "innerChapter_id": "6552",
          "innerChapter": "禽鱼_鱼",
          "innerChapterUrn": "/guwen/bookv_6552.aspx",
          "chapterContent": [
            "《齐民要术》：《陶朱公养鱼经》曰：夫治生之法有五，水畜第一。水畜，所谓“鱼池”也。以六亩地为池，池中作九洲。求怀子鲤鱼长三尺者二十头，牡鲤鱼长三尺者四头。以二月上庚日内池中，令水无声，鱼必生。至四月，内一神守；六月，内二神守；八月，内三神守。“神守”者，鳖也。所以内鳖者，鱼满三百六十，则蛟龙为之长，而将鱼飞去；内鳖则鱼不复去，在池中周绕九洲无穷，自谓江湖也。",
            "至来年二月，得鲤鱼长一尺者一万五千枚，三尺者四万五千枚，二尺者万枚。至明年，得长一尺者十万枚，长二尺者五万枚，长三尺者五万枚，长四尺者四万枚。留长二尺者二千枚作种，所余皆货。候至明年，不可胜计也。",
            "池中有九洲，八谷，谷上立水二尺，又谷中立水六尺，所以养鲤者，鲤不相食，易长，又贵也。",
            "又作鱼池法：三尺大鲤，非近江湖，仓卒难求。若养小鱼，积年不大。欲令生大鱼法：须载取薮，泽、陂，湖饶大鱼之处，近水际土十数载，以布池底。二年之内，即生大鱼。盖由土中先有大鱼子，得水即生也。"
          ],
          "authorName": "佚名",
          "author_id": 15791
        }
      ]
    }
  ]
}