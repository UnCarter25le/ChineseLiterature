{"book_id": "157", "bookName": "阴符经", "bookIntro": "《阴符经》又称《黄帝阴符经》与《混元阳符经》相配，论涉养生要旨、气功、房中等方面。关于成书有人说黄帝，有人说是战国时的苏秦，近代学者多认为其成书于南北朝。作为一部高度精炼的道教经书，《黄帝阴符经》正如其他许多具有理性精神之道教学者所撰之作品一样，不是简单因袭易学义理派的言辞，而是运用其义理思维，以《易》通《老》，演述“神仙抱一之道”、“富国安人之法”、“强兵战胜之术”，全书以隐喻论述养生，愚者不查谓兵法权谋等说或谓苏秦之“太公阴符之谋”皆离旨甚远。如道教《纯阳演正孚佑帝君既济真经》,通篇全部以军事术语写成,不知者初见会认定是一篇兵书。因此李筌、张果老、朱熹等人曾先后为《阴符经》作注。朱熹虽然认为其伪但认为“非深于道者不能作”。《阴符经》旧题黄帝撰，所以也叫做《黄帝阴符经》。因而有题称伊尹、太公、范蠡、鬼谷子、张良、诸葛亮等注解。这一说，最不合理。宋黄庭坚说：“《阴符经》出于唐李筌。熟读其文，知非黄帝书也”，“又妄托子房、孔明诸贤训注，尤可笑。惜不经柳子厚一掊击也”。好事者说黄帝撰经，并且假托太公、张良等作注，这些都是显明的依托古人说法，不可置信。自唐李筌为《阴符经》作注，以后累朝均不乏好事者步其后尘，迨至晚清，《阴符经》注解本已不下百余种，今仅存于明《正统道藏》的便有二十四种。注解虽多，但众说纷纭，见解芜杂。", "bookImg": "https://img.gushiwen.org/bookPic/yinfujing.jpg", "author_id": "15791", "quotation": ["12", "/mingju/Default.aspx?p=1&c=%e5%8f%a4%e7%b1%8d&t=%e9%98%b4%e7%ac%a6%e7%bb%8f"], "domainUrl": "https://so.gushiwen.org", "bookUrn": "/guwen/book_157.aspx", "content": [{"upperChapter": "None", "innerContent": [{"innerChapter_id": "13964", "innerChapter": "上篇", "innerChapterUrn": "/guwen/bookv_13964.aspx", "chapterContent": ["观天之道，执天之行，尽矣。故天有五贼，见之者昌。五贼在心，施行于天。宇宙在乎手，万化生乎身。天性，人也；人心，机也。立天之道，以定人也。天发杀机，移星易宿；地发杀机，龙蛇起陆；人发杀机，天地反覆；天人合发，万变定基。性有巧拙，可以伏藏。九窍之邪，在乎三要，可以动静。火生于木，祸发必克；奸生于国，时动必溃。知之修炼，谓之圣人。"], "authorName": "佚名", "author_id": 15791}, {"innerChapter_id": "13965", "innerChapter": "中篇", "innerChapterUrn": "/guwen/bookv_13965.aspx", "chapterContent": ["天生天杀，道之理也。天地，万物之盗；万物，人之盗；人，万物之盗。三盗既宜，三才既安。故曰：食其时，百骸理；动其机，万化安。人知其神而神，不知其不神之所以神也。日月有数，大小有定，圣功生焉，神明出焉。其盗机也，天下莫能见，莫能知也。君子得之固躬，小人得之轻命。"], "authorName": "佚名", "author_id": 15791}, {"innerChapter_id": "13966", "innerChapter": "下篇", "innerChapterUrn": "/guwen/bookv_13966.aspx", "chapterContent": ["瞽者善听，聋者善视。绝利一源，用师十倍。三返昼夜，用师万倍。心生于物，死于物，机在于目。天之无恩而大恩生。迅雷烈风，莫不蠢然。至乐性余，至静性廉。天之至私，用之至公。禽之制在炁。生者死之根，死者生之根。恩生于害，害生于恩。愚人以天地文理圣，我以时物文理哲。人以愚虞圣，我以不愚虞圣；人以奇期圣，我以不奇期圣。故曰：沉水入火，自取灭亡。自然之道静，故天地万物生。天地之道浸，故阴阳胜。阴阳相推，而变化顺矣。是故圣人知自然之道不可违，因而制之至静之道。律历所不能契。爰有奇器，是生万象，八卦甲子，神机鬼藏。阴阳相胜之术，昭昭乎进于象矣。"], "authorName": "佚名", "author_id": 15791}]}]}