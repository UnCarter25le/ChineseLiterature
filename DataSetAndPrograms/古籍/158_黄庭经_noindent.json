{"book_id": "158", "bookName": "黄庭经", "bookIntro": "《黄庭经》，又名《老子黄庭经》，道教养生修仙专著；内容包括《黄庭外景玉经》和《黄庭内景玉经》；两晋年间，新增《中景经》。由天师道魏华存自创门户而普传于世。", "bookImg": "https://img.gushiwen.org/bookPic/huangtingjing.jpg", "author_id": "15791", "quotation": ["None", "None"], "domainUrl": "https://so.gushiwen.org", "bookUrn": "/guwen/book_158.aspx", "content": [{"upperChapter": "内景", "innerContent": [{"innerChapter_id": "13967", "innerChapter": "内景_上清", "innerChapterUrn": "/guwen/bookv_13967.aspx", "chapterContent": ["上清紫霞虚皇前，太上大道玉晨君。闲居蕊珠作七言，散化五形变万神。是为黄庭曰内篇，琴心三叠舞胎仙。九气映明出霄间，神盖童子生紫烟。是曰玉书可精研，咏之万过升三天。千灾以消百病痊，不惮虎狼之凶残，亦以却老年永延。"], "authorName": "佚名", "author_id": 15791}, {"innerChapter_id": "13968", "innerChapter": "内景_上有", "innerChapterUrn": "/guwen/bookv_13968.aspx", "chapterContent": ["上有魂灵下关元，左为少阳右太阴。后有密户前生门。出日入月呼吸存。四气所合列宿分，紫烟上下三素云。灌溉五华植灵根，七液洞流冲庐间。迥紫抱黄入丹田，幽室内明照阳明。"], "authorName": "佚名", "author_id": 15791}, {"innerChapter_id": "13969", "innerChapter": "内景_口为", "innerChapterUrn": "/guwen/bookv_13969.aspx", "chapterContent": ["口为玉池太和官。漱咽灵液灾不干。体生光华气香兰，却灭百邪玉炼颜。审能修之登广寒。昼夜不寐乃成真，雷鸣电激神泯泯。"], "authorName": "佚名", "author_id": 15791}, {"innerChapter_id": "13970", "innerChapter": "内景_黄庭", "innerChapterUrn": "/guwen/bookv_13970.aspx", "chapterContent": ["黄庭内人服锦衣，紫华飞裙云气罗。丹青绿条翠灵柯。七蕤玉龠闭两扉，重扇金关密枢机。玄泉幽关高崔巍，三田之中精气微。娇女窈窕翳霄晖，重堂焕焕明八威。天庭地关列斧斤，灵台盘固永不衰。"], "authorName": "佚名", "author_id": 15791}, {"innerChapter_id": "13971", "innerChapter": "内景_中池", "innerChapterUrn": "/guwen/bookv_13971.aspx", "chapterContent": ["中池内神服赤珠，丹锦云袍带虎符。横津三寸灵所居，隐芝翳郁自相扶。"], "authorName": "佚名", "author_id": 15791}, {"innerChapter_id": "13972", "innerChapter": "内景_天中", "innerChapterUrn": "/guwen/bookv_13972.aspx", "chapterContent": ["天中之岳精谨修，云宅既清玉帝游。通利道路无终休，眉号华盖覆明珠。九幽日月洞空无，宅中有真常衣丹。审能见之无疾患，赤珠灵裙华前茜粲。舌下玄膺生死岸，出青入玄二气焕，子若遇之升天汉。"], "authorName": "佚名", "author_id": 15791}, {"innerChapter_id": "13973", "innerChapter": "内景_至道", "innerChapterUrn": "/guwen/bookv_13973.aspx", "chapterContent": ["至道不烦决存真，泥丸百节皆有神。发神苍华字太元，脑神精根字泥丸，眼神明上字英玄，鼻神玉垄字灵坚，耳神空闲字幽田，舌神通命字正伦，齿神峭锋字罗千。一面之神宗泥丸，泥丸九真皆有房。方圆一寸处此中，同服紫衣飞罗裳。但思一部寿无穷，非各别住俱脑中。列位次坐向外方，所存在心自相。"], "authorName": "佚名", "author_id": 15791}, {"innerChapter_id": "13974", "innerChapter": "内景_心神", "innerChapterUrn": "/guwen/bookv_13974.aspx", "chapterContent": ["心神丹元字守灵，肺神皓华字虚成。肝神龙烟字含明，翳郁导烟主浊清。肾神玄冥字育婴，脾神常在字魂停。胆神龙曜字威明。六腑五藏神体精，皆在心内运天经。昼夜存之目长生。"], "authorName": "佚名", "author_id": 15791}, {"innerChapter_id": "13975", "innerChapter": "内景_肺部", "innerChapterUrn": "/guwen/bookv_13975.aspx", "chapterContent": ["肺部之宫似华盖，下有童子坐玉阙。七元之子主调气，外应中岳鼻齐位。素锦衣裳黄云带，喘息呼吸体不快。急存白元和六气，神仙久视无灾害。用之不巳形不滞。"], "authorName": "佚名", "author_id": 15791}, {"innerChapter_id": "13976", "innerChapter": "内景_心部", "innerChapterUrn": "/guwen/bookv_13976.aspx", "chapterContent": ["心部之宫莲含华，下有童子丹元家。主适寒热荣卫和，锦飞裳披玉罗。金铃朱带坐婆娑，调血理命身不枯，外应口舌吐五华。临绝呼之亦登苏，久久行之飞太霞。"], "authorName": "佚名", "author_id": 15791}, {"innerChapter_id": "13977", "innerChapter": "内景_肝部", "innerChapterUrn": "/guwen/bookv_13977.aspx", "chapterContent": ["肝部之中翠重里，下有青童神公子。主诸关键聪明始，锦披裳佩玉铃。和制魂魄津液平，外应眼目日月清。百疴不存无英，同用七日自充盈。垂绝念神死复生，摄魂还魄永无倾。"], "authorName": "佚名", "author_id": 15791}, {"innerChapter_id": "13978", "innerChapter": "内景_肾部", "innerChapterUrn": "/guwen/bookv_13978.aspx", "chapterContent": ["肾部之宫玄阙圆，中有童子冥上玄。主诸六府九液源，外应两耳百液津。苍锦云衣舞龙幡，上致明霞日月烟。百病千灾急当存，两部水王对生门，使人长生升九天。"], "authorName": "佚名", "author_id": 15791}, {"innerChapter_id": "13979", "innerChapter": "内景_脾部", "innerChapterUrn": "/guwen/bookv_13979.aspx", "chapterContent": ["脾部之宫属戊已，中有明童黄裳里。消谷散气摄牙齿，是为太仓两明童。坐在金台城九重，方圆一寸命门中。主调百谷五味香，辟却虚赢无病伤。外应尺宅气色芳，光华所生以表明。黄锦玉衣带虎章，注念三老子轻翔，长生高仙远死殃。"], "authorName": "佚名", "author_id": 15791}, {"innerChapter_id": "13980", "innerChapter": "内景_胆部", "innerChapterUrn": "/guwen/bookv_13980.aspx", "chapterContent": ["胆部之宫六府精，中有童子曜威明。雷电八震扬玉旌，龙旗横天掷火铃。主诸气力摄虎兵，外应眼童鼻柱间。脑发相扶亦俱鲜，九色锦衣绿华裙。佩金带玉龙虎文，能存威明乘庆云，役使万神朝三元。"], "authorName": "佚名", "author_id": 15791}, {"innerChapter_id": "13981", "innerChapter": "内景_脾长", "innerChapterUrn": "/guwen/bookv_13981.aspx", "chapterContent": ["长一尺掩太仓，中部老君治明堂。阙字灵元名混康，治人百病消谷粮。黄衣紫带龙虎章，长精益命赖君王。三呼我名神自通，三老同坐各有朋。或精或胎别执方，桃孩合延生华芒。男女迥九有桃康，道父道母对相望。师父师母丹玄乡，可用存思登虚空。殊途一会归要终，关塞三关握固停。含漱金醴吞玉英。遂至不饥三虫亡。心意常和致欣昌，五岳之云气彭亨。保灌玉庐以自偿，五形完坚无灾殃。"], "authorName": "佚名", "author_id": 15791}, {"innerChapter_id": "13982", "innerChapter": "内景_上睹", "innerChapterUrn": "/guwen/bookv_13982.aspx", "chapterContent": ["上睹三元如连珠，落落明景照九隅。五灵夜烛焕八区，子存内皇与我游。身披凤衣衔虎符，一至不久升虚无。方寸之中念深藏，不方不圆闭牖窗。三神还精老方壮，魂魄内守不争竞。神生腹中衔玉当，灵注幽阙那得丧。琳条万寻可荫仗，三魂自宁帝书命。"], "authorName": "佚名", "author_id": 15791}, {"innerChapter_id": "13983", "innerChapter": "内景_灵台", "innerChapterUrn": "/guwen/bookv_13983.aspx", "chapterContent": ["灵台郁蔼望黄野，三寸异室有上下。间关营卫高玄受，洞房紫极灵门户。是昔太上告我者，左神公子发神语。右有白元并立处，明堂金匮玉房间。上清真人当吾前，黄裳子丹气频烦。借问何在两眉端，内侠日月列宿陈，七曜九元冠生门。"], "authorName": "佚名", "author_id": 15791}, {"innerChapter_id": "13984", "innerChapter": "内景_三关", "innerChapterUrn": "/guwen/bookv_13984.aspx", "chapterContent": ["三关之中精气深，九微之内幽且阴。口为心关精神机，足为地关生命哭，手为人关把盛衰。"], "authorName": "佚名", "author_id": 15791}, {"innerChapter_id": "13985", "innerChapter": "内景_若得", "innerChapterUrn": "/guwen/bookv_13985.aspx", "chapterContent": ["若得三宫存玄丹，太一流珠安昆仑。重重楼阁十二环，自高自下皆真人。玉堂绛宇尽玄宫，璇玑玉衡色兰开。瞻望童子坐盘桓，问谁家子在我身。此人何去入泥丸，千千百百自相连。一一十十似重山，云仪玉华侠耳门。赤帝老与己魂，三真扶胥共房津。五斗焕明是七元，日月飞行六合间。帝乡天中地户端，面部魂神皆相存。"], "authorName": "佚名", "author_id": 15791}, {"innerChapter_id": "13986", "innerChapter": "内景_呼吸", "innerChapterUrn": "/guwen/bookv_13986.aspx", "chapterContent": ["呼吸元气以求仙，仙公公子已在前。朱鸟吐缩白石源，结精育胞化生身。留胎止精可长生，三气右回九道明。正一含华乃充盈，遥望一心如罗星。金室之下可不倾，延我白首反孩婴。"], "authorName": "佚名", "author_id": 15791}, {"innerChapter_id": "13987", "innerChapter": "内景_琼室", "innerChapterUrn": "/guwen/bookv_13987.aspx", "chapterContent": ["琼室之中八素集，泥丸夫人当中立。长谷玄乡绕效邑，六龙散飞难分别。长生至慎房中急，何为死作令神泣。忽之祸乡三灵殁，但当吸气录子精。寸田尺宅可治生，若当决海百渎倾。叶去树枯失青青、气亡液漏非己形。专闭御景乃长宁，保我泥丸三奇灵。恬淡闭视内自明，物物不干泰而平。意矣匪事老复丁，思咏玉书入上清。"], "authorName": "佚名", "author_id": 15791}, {"innerChapter_id": "13988", "innerChapter": "内景_常念", "innerChapterUrn": "/guwen/bookv_13988.aspx", "chapterContent": ["常念三房相通达，洞得视见无内外。存漱五牙不饥渴，神华执巾六丁谒。急守精室勿妄泄，闭而宝之可长活。起自形中初不阔，三官近在易隐括。虚无寂寂空中索，使形如是不当污。九室正虚神明舍，存思百念视节庆。六府修治勿令故，行自翱翔入天路。"], "authorName": "佚名", "author_id": 15791}, {"innerChapter_id": "13989", "innerChapter": "内景_治生", "innerChapterUrn": "/guwen/bookv_13989.aspx", "chapterContent": ["治生之道了不烦，但修洞玄与玉篇。兼行形中八景神，二十四真出自然。高拱无为魂魄安，清净神见与我言。安在紫房帏（左巾右莫）间，立坐室外三五玄。烧香接手玉华前，共入太室璇玑门。高研恬淡道之园，内视密盼尽睹真。真人在己莫问邻，何处远索求因缘。"], "authorName": "佚名", "author_id": 15791}, {"innerChapter_id": "13990", "innerChapter": "内景_隐影", "innerChapterUrn": "/guwen/bookv_13990.aspx", "chapterContent": ["隐形灭形与世殊，含气养精口如朱。带执性命守虚无，名入上清死录除，三神之乐由隐居。倏（左焱右欠）游遨无遗忧，羽服一整八风驱。控驾三素乘晨霞，金辇正立从玉与。何不登山诵我书，郁郁窈窕真人墟。入山何难故踌躇，人间纷纷（上如下巾）如。"], "authorName": "佚名", "author_id": 15791}, {"innerChapter_id": "13991", "innerChapter": "内景_五行", "innerChapterUrn": "/guwen/bookv_13991.aspx", "chapterContent": ["五行相推反归一，三五合气九九节。可用隐地回八术，伏牛幽阙罗品列。三明出华生死际，洞房灵象斗日月。父曰泥丸母雌一，二光焕照入子室。能存玄真万事毕，一身精神不可失。"], "authorName": "佚名", "author_id": 15791}, {"innerChapter_id": "13992", "innerChapter": "内景_高奔", "innerChapterUrn": "/guwen/bookv_13992.aspx", "chapterContent": ["高奔日月吾上道，郁仪结（王旁磷）善相保。乃见玉清虚无老，可以回颜填血脑。口衔灵芒携五皇，腰带虎（上竹下录）佩金，驾(左焱右欠）接生宴东蒙。"], "authorName": "佚名", "author_id": 15791}, {"innerChapter_id": "13993", "innerChapter": "内景_玄元", "innerChapterUrn": "/guwen/bookv_13993.aspx", "chapterContent": ["玄元上一魂魄炼，一之为物叵卒见。须得至真始顾盼，至忌死气诸秽*。六神合集虚中宴，结珠固精养神根。玉（上竹下氏）金龠常完坚，闭口屈舌食胎津，使我遂炼获飞仙。"], "authorName": "佚名", "author_id": 15791}, {"innerChapter_id": "13994", "innerChapter": "内景_仙人", "innerChapterUrn": "/guwen/bookv_13994.aspx", "chapterContent": ["仙人道士非有神，积精累气以为真。黄童妙音难可闻，玉书绛简赤丹文。字曰真人巾金巾，负甲持符开七门。火兵符图备灵关，前昂后卑高下陈。执剑百丈舞锦幡，十绝盘空扇纷坛。火铃冠霄队落烟，安在黄阙两眉间，此非枝叶实是根。"], "authorName": "佚名", "author_id": 15791}, {"innerChapter_id": "13995", "innerChapter": "内景_紫清", "innerChapterUrn": "/guwen/bookv_13995.aspx", "chapterContent": ["紫清上皇太道君，太玄太和侠侍端。化生万物使我仙，飞升十天驾玉轮。昼夜七日思勿眠，子能行此可长存。积功成炼非自然，是由精诚亦由专。内守坚固真之真，虚中恬淡自致神。"], "authorName": "佚名", "author_id": 15791}, {"innerChapter_id": "13996", "innerChapter": "内景_百谷", "innerChapterUrn": "/guwen/bookv_13996.aspx", "chapterContent": ["百谷之实土地精，五味外美邪魔腥。臭乱神明胎气零，那从反老得还婴。三魂忽忽魄糜倾，何不食气太和精，故能不死入黄宁。"], "authorName": "佚名", "author_id": 15791}, {"innerChapter_id": "13997", "innerChapter": "内景_心典", "innerChapterUrn": "/guwen/bookv_13997.aspx", "chapterContent": ["心典一体五藏王，动静念之道德行。清洁喜气自明光，坐起吾俱共栋梁。昼日曜景暮闭藏，通利华精调阴阳。"], "authorName": "佚名", "author_id": 15791}, {"innerChapter_id": "13998", "innerChapter": "内景_经历", "innerChapterUrn": "/guwen/bookv_13998.aspx", "chapterContent": ["经历六合隐卯酉，两肾之神主延寿。转降适斗藏初九，知雄守雌可无老．知白见黑急坐守。"], "authorName": "佚名", "author_id": 15791}, {"innerChapter_id": "13999", "innerChapter": "内景_肝气", "innerChapterUrn": "/guwen/bookv_13999.aspx", "chapterContent": ["肝气郁勃清且长，罗列六府生三光。心精意专内不倾，上合三焦下玉浆。玄液云行去臭香，治荡发齿炼五方。取津玄膺入明堂，下溉喉咙神明通，坐侍华盖游贵京，飘飘三帝席清凉，五色云气纷青葱，闭目内眄自相望。使心诸神还相崇，七玄英华开命门。通利天道存玄根，百二十年犹可还。过此守道诚独难，唯待九转八琼丹。要复精思存七元，日月之华救老残。川气周流络无端。"], "authorName": "佚名", "author_id": 15791}, {"innerChapter_id": "14000", "innerChapter": "内景_肺之", "innerChapterUrn": "/guwen/bookv_14000.aspx", "chapterContent": ["肺之为气三焦起。视听幽冥候童子。调理五华精发齿，二十六咽玉池里。开通百脉血液始，颜色生光金玉泽。齿坚发黑不知白，存此真神勿落落。当忆此宫有座席，众神合会转相索。"], "authorName": "佚名", "author_id": 15791}, {"innerChapter_id": "14001", "innerChapter": "内景_隐藏", "innerChapterUrn": "/guwen/bookv_14001.aspx", "chapterContent": ["隐藏羽盖看天舍，朝拜太阳乐相呼。明神八威正辟邪，脾神还归是胃家。耽养灵根不复枯，闭塞命门保玉都。万神方胙寿有余，是谓脾建在中宫。五藏六府神明主，上合天门入明堂。守雌存雄顶三光，外方内圆神在中。通利血脉五藏丰，骨青筋赤髓如霜。脾救七窍去不祥，日月列布设阴阳。两神相会化玉英，淡然无味天人粮。子丹进馔肴正黄，乃曰琅膏及玉霜。太上隐环八素琼，溉益八液肾受精。伏于太阴见我形，扬风三玄出始青。恍惚之间至清灵，坐於飙台见赤生。逸域熙真养华荣，内盼沉默炼五形。三气徘徊得神明，隐龙遁芝云琅英。可以充饥使万灵，上盖玄玄下虎章。"], "authorName": "佚名", "author_id": 15791}, {"innerChapter_id": "14002", "innerChapter": "内景_沐浴", "innerChapterUrn": "/guwen/bookv_14002.aspx", "chapterContent": ["沐浴盛洁弃肥薰，入室东向诵玉篇。约得万遍义自鲜，散发无欲以长存。五味皆至正气还，夷心寂闷勿烦冤。过数已华体神精，黄华玉女告子情。真人既至使六丁，即受隐芝大洞经。十读四拜朝太上。先谒太帝后北向，黄庭内经玉书畅。授者曰师受者盟，云锦凤罗金钮缠。以代割发肌肤全，携手登山歃液丹。金书玉景乃可宣，传得可授告三官。勿令七祖受冥患，太上微言致神仙，不死之道此真文。"], "authorName": "佚名", "author_id": 15791}]}, {"upperChapter": "中景", "innerContent": [{"innerChapter_id": "14006", "innerChapter": "中景_中景", "innerChapterUrn": "/guwen/bookv_14006.aspx", "chapterContent": ["念吾头顶戴天神发为星辰万余纶纡长槃屈光若玄顶上中央名通天", "孔德之容大如钱天星和气从此间养人骨髓浸灵根下和六府绍五宫", "消除恶气出脐门还念两目白黑分左目为日天神存象长一寸衣丹玄", "十二神女回四边右目为月太一然神长一寸衣白纨十二神女周成还", "日月相去三寸间中有北斗七政陈上有元一五华君当头如居圆如槃", "象长七寸变化神耳象昼夜空如聪中有黄庭主听门欲下天神如赤丹", "盖长三寸青帻冠常居鼻上候百神念鼻通利芳如香中有一人衣黄金", "神长二寸出居人清虚神气处中央令我不惑知四方念口鸿赤大如方", "多淤玉液涌金粮神长七寸赤如强左右展转吸玉浆象斗钺初受四方", "神长三寸衣玄黄固其神女东西厢扶持黄泉五味长此道妙神利锋芒", "神长七寸衣赤丹群神化养滋五常大管蕃茂令上方能知舌道寿未央", "舌根玉，赤如丹主禀滋味通醴泉下念喉咙十二环自下通流两乳间", "中有阴阳夫妻仙对持玉戟四方边饮食不累讵令还念肺五叶象玉光", "青白皓皓若冰霜邹震覆心卫四方上有玄童象月光真精华盖内修明", "肺中空洞上下行大如锐孔通太常乏绝道使享之亡绝立无万神不详", "养性审之喘息端上有流神五形彰风伯右鯚调阴阳伏羲女娲或存亡", "肺合太白华阴乡出驾白虎乘风雨心紫五寸锐下行营若灵根扶中央", "明珠赤白如日光中有三孔气堂堂千乘一朝导明堂精营霍山在南方", "心君要妙衣太阳缜缘曜赫履朱冠九度明带服赤兵饮食华澧太阳东", "当如赤子精神澄出驾丹车御三双隆盖朱舆赤帷裳丹乌持符鼓翼翔", "出入上下论九星计曾清神绝存亡迁徙得天制其裳下历长城度九梁", "肝青七叶寄胆仓状如凫翁鸟翼翔复似鹊葱走日中中多诸神东西王", "宫属皇迭紫亭乡肝之妙神衣青光形长八寸乘青龙上包岁星岱岳宗", "胆在肝中色绿浆大如鸡子中正黄神长三寸衣青阳精为螣蛇辟蜚祥", "名曰轨敌御四方胃受三井应日月上白中泽赤文章中有和气上微王", "渴思其水当玉浆饥思其内象黄粮神长三寸衣中央变化丹田百病亡", "脾之嬖媵色正黄两木颇锐迫太仓状象金坠色溷潢常甘包裹开庭堂", "神长九寸衣黄光出乘苍车驾龙翔上连镇星少室堂主生五味养四行", "可以不饥禀神明肾黑侠嵴当脐居大如一拳如覆杯又似大鼠如关台", "快如纯漆鸟憧来黄白足脂若躯中中多无形万物神大宝之宫中天部", "神长六寸衣赤褐出驾玄武御神龟戴水上下浸九州百脉孔窍盛以治", "上有星辰相合持下与恒山相连扶神长六寸衣玄黄神妃十二同帷帐", "五光玄曜照四方青赤白黑服外黄周卫五重四门张中虚灵台华屋堂", "朱楼二寸自相通神女游戏集中央驾无极乘焉阴阳御六苍龙建左方", "白虎把弓居右方朱雀前引把五兵玄武提鼓在后行千神万骑引纵横", "轩如高举登九苍持我黄神转八关与道合同相候迎还复返我形中央", "恍惚出入面无常莫能知之存与亡故曰五藏六府王法象会一于丹田", "诚能通之度世方脐下一寸名丹田诸肠之纡与嵴连方圆三寸名关元", "纵横四方为朱垣常在中央两关门神长五寸衣金文能大能小变化神", "下念天门依命门去脐一尺变化神两女夹侍败乱人能为大小惑人心", "意审三神病去身安乐道经可备矣合乾坤，定六府知机真神穷理尽性"], "authorName": "佚名", "author_id": 15791}]}, {"upperChapter": "外景", "innerContent": [{"innerChapter_id": "14003", "innerChapter": "外景_上部经", "innerChapterUrn": "/guwen/bookv_14003.aspx", "chapterContent": ["老君闲居作七言，解说身形及诸神，上有黄庭下关元，后有幽阙前命门，", "呼吸庐间入丹田，玉池清水灌灵根，审能修之可长存，黄庭中人衣朱衣，", "关元茂龠阖两靡，幽阙侠之高巍巍，丹田之中精气微，玉池清水上生肥，", "灵根坚固老不衰，中池有士服赤衣，横下三寸神所居，中外相距重闭之，", "神庐之中当修治，玄府气管受精府，急固子精以自持，宅中有士常衣绎，", "子能见之可不病，横立长尺约其上，子能守之或无惹，呼吸庐间以自偿，", "子保完坚身受庆，方寸之中谨盖藏，精神还归老复壮，心结幽厥流下竞，", "养子玉树令可壮，至道不烦无旁午，灵台通天临中野，方寸之中间关下，", "玉房之中神门户，既是公子教我者，明堂四达法海源，真人子丹当吾前，", "三关之中精气深，子欲不死修昆仑，绎官重楼十二环，琼室之中五色集，", "赤神之子中池立，下有长城玄谷邑，长生要慎房中急，弃捐淫欲专子精，", "寸田尺宅可治生，系子长留心安宁，推志游神三奇灵，行间无事心太平，", "常存玉房神明达，时思太仓不饥渴，役使六丁玉女渴，闭子精门可长活，", "正室堂前神所舍，洗心自治无败污，历观五脏视节度，六府修治洁如素，", "虚无自然道之固，物有自然道不烦，垂拱无为身体安，虚无之居在帏间，", "寂寞郭然口不言，修和独立真人官，恬淡无欲游德园，清净香洁玉女前，", "修德明达神之门。"], "authorName": "佚名", "author_id": 15791}, {"innerChapter_id": "14004", "innerChapter": "外景_中部经", "innerChapterUrn": "/guwen/bookv_14004.aspx", "chapterContent": ["作道优游深独居，扶养性命守虚无，恬淡自乐何思虑，羽翼已具正扶疏，", "长生久视乃飞去，五行参差同根蒂，三五合气其本一，谁与共之斗日月，", "抱玉怀珠和子室，子能守一万事毕，子自有之持无失，即欲不死入金室，", "出日大月是吾道，天七地三回相守，升降进退合乃久，玉石落落是吾宝，", "子自有之何不守，心晓根基养华彩，服天顺地合藏精，七口之五回相合，", "昆仑之上不迷误，九原之山何亭亭，中有真人可使令，蔽以紫官舟城楼，", "侠以日月如明珠，万岁昭昭非有期，外本三阳物自来，内拘三神可长生，", "魂欲上天魄入渊，还魂返魄道自然，庶几结珠固灵根玉，匙金钥身完坚，", "载地悬天周乾坤，象以四时赤如舟，前仰后卑列其门，选以还丹与玄泉，", "象龟引气致灵根，中有真人巾金巾，负甲持符开七门，此非扶叶实是根，", "昼夜忌之可长存，仙人造士非异有，积精所致和专仁，人皆食谷与五味，", "独食太和阴阳气，故能不死天相既，试说五脏各有方，心为国主五脏王，", "受意动静气得行，道自将我神明光，昼日昭昭夜自守，渴可得浆饥自饱，", "经历六府藏卯酉，通我精华调阴阳，转阳之阴藏于九，常能行之耳不老，", "肝之为气修而长，罗列五脏主三光，上合三焦下玉浆，我神玖魄在中央，", "精液流泉去鼻香，立于玄膺含明堂，雷电霹雳往相闻，右酉左卯是吾室。"], "authorName": "佚名", "author_id": 15791}, {"innerChapter_id": "14005", "innerChapter": "外景_下部经", "innerChapterUrn": "/guwen/bookv_14005.aspx", "chapterContent": ["伏于志门侯天道，近在子身还自守，清静无为神留止，精神上下开分理，", "精候天道长生草，七窍已通不知老，还坐天门侯阴阳，下于喉咙神明通，", "过华盖下清且凉，大清灵渊见吾形，期成还年可长生，还过华池动肾精，", "立于明堂望丹田，将使诸神开命门，通利天道存灵根，阴阳列布若流星，", "肝气周还终无端，肺之为气三焦起，上座天门侯故道，津液醴泉通六府，", "随鼻上下开两耳，窥视天地存童子，调和精华治发齿，颜色光泽不复白，", "下于喉咙何落落，诸神皆会相求索，下大绛宫紫华色，隐藏华盖观通庐，", "专守心神转相呼，观我神明辟诸邪，脾神还归依大家，致于胃管通虚无，", "藏养灵根不复枯，闭塞命门如玉都，寿传万岁年有余，脾中之神主中官，", "朝会五脏列三光，上合天门合明堂，通利六府调五行，金木水火土为王，", "通利止脉汗为浆，修护七窍去不祥，二神相待化玉英，上禀天气命益长，", "日月列布张阴阳，五脏之主肾最精，伏于太阴成吾形，出入二窍合黄庭，", "呼吸虚无见吾形，强我筋骨血脉盛，恍惚不见过青灵，坐于庐下几小童，", "内息思存神明光，出于天门大无闲，恬淡无欲养华茎，服食玄气可遂生，", "还返七门饮太渊，通我悬膺过青灵，坐于膺间见小童，问于仙迂与奇方，", "服食芝草紫华英，头戴白素足丹田，沐浴华池生灵根，三府相得开命门，", "五味皆至善气还，披发行之可长存，大道荡荡心勿烦，吾言毕矣勿妄传。"], "authorName": "佚名", "author_id": 15791}]}]}